# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:18.229059
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 67
<pb:KR2k0041_WYG_067-1a>¶
　　欽定四庫全書¶
¶
　　畿輔通志卷六十七¶
¶
　　名宦¶
¶
　　名不可以虚作况守官治民其尊顯者大節必有徵¶
於朝野其卑散者遺愛必有被於閭閻宜乎公論彰¶
明而不可以為偽矣然取諸舊史者得其實為易而¶
取諸郡州縣志者得其實為難蓋非名實顯見末由¶
登於國史而史作於異代其心平故其事信若郡州¶
<pb:KR2k0041_WYG_067-1b>¶
縣志則並世有司之所為耳其識之明未必能辨是¶
非之正而恩怨勢利請託又雜出於其間則虚搆疑¶
似之迹增飾無徵之言以欺人於㝠昧者不少矣髙¶
邑趙忠毅公有明一代可計數之君子也同時宦於¶
畿輔風節治行見於公文而確乎有據者凡二十餘¶
人而郡縣舊志無一及焉觀其所不載則載者可盡¶
信乎欲削其所疑則非小善必録之義且無以辨其¶
非真欲别求其可信則不與公同時及同時而未見¶
<pb:KR2k0041_WYG_067-2a>¶
於公文者又絶無可考以是推之欲賢者之不遺而¶
無實者不得冒濫豈易言哉雖然愚而不可欺者民¶
也宦必有迹每見一州一邑三數百年中吏之仁暴¶
汚潔智愚士大夫皆能口道焉又其近者山農野老¶
能指名焉中人之冒濫或久而莫辨若顯悖於所聞¶
衆必譁然而摘其實此傳所稱有所有名而不如無¶
有者也故余志名宦自元以前一以舊史為㫁自明¶
以後姑仍郡州縣志而見於忠毅之集者乃不以著¶
<pb:KR2k0041_WYG_067-2b>¶
於是編蓋一人之文一郡一時之事特千百之十一¶
耳載之則所漏實多故具列其所以然俾他日有司¶
之為志者知怵然為戒詳酌於民言而達於史官又¶
以見忠直循良之實必博求之君子之言信而有徵¶
者毋専據有司之方志而仕宦者之子孫慎毋虚美¶
其先人而轉以自播揚也¶
¶
　　總部¶
¶
　　陶唐¶
¶
<pb:KR2k0041_WYG_067-3a>¶
　　和　叔(帝堯命和叔宅朔方曰幽都)¶
¶
　　周¶
¶
　　樂　毅(燕昭王卑禮厚幣以招賢者樂毅自魏往昭王以為亞卿久之拜上將軍并䕶楚趙韓魏¶
之兵以伐齊破之濟西)¶
¶
　　漢¶
¶
　　周　勃(沛人拜太尉將兵擊破盧綰定上谷十一縣右北平十六縣漁陽二十二縣)¶
¶
　　霍去病(皇后姊子年十八為侍中後封冠軍侯拜驃騎將軍元狩四年春將五萬騎出右北平千¶
餘里斬捕功多軍還上曰驃騎將軍去病率師絶大幕封狼居胥山禪於姑衍登臨瀚海軍行殊逺¶
<pb:KR2k0041_WYG_067-3b>¶
而糧不絶以五千八百户益封)¶
¶
　　張　敞(平陽人宣帝時冀州部中有大賊拜敞為刺史時廣川王不道賊皆遁入王宫敞自將郡¶
吏圍守王宫得之殿屋重轑中懸其頭王宫門外敞居部嵗餘賊盜禁止)¶
¶
　　朱　博(字子元杜陵人成帝時拜冀州刺史方行部吏民數百人遮道自言従事自請且留此縣¶
録見諸自言者博駐車決遣四五百人吏民大驚後博徐問果老従事教民聚㑹博殺此吏州郡畏¶
威)¶
¶
　　朱　浮(字叔元光武時幽州牧勵風迹收士心辟諸郡士置之幕府贍其家)¶
¶
　　馬　成(字君遷南陽人世祖即位拜揚武將軍屯常山中山以備北邉築堡壁起烽燧在事五六¶
<pb:KR2k0041_WYG_067-4a>¶
年以勤勞徵還邊人上書求請復遣還屯及南單于保塞北方無事拜為中山太守領屯兵如故)¶
¶
　　鄧　訓(字平叔新野人顯宗永平中理滹沱石臼河令通漕太原轉運所經沒溺死者不可勝算¶
建初三年拜訓謁者監領其事訓上言更用驢輦嵗省費億萬計全活數千人)¶
¶
　　郅　夀(字伯考汝南西平人舉孝㢘遷冀州刺史時冀郡多封諸王賓客放縦不檢壽按察之無¶
稍容貸視事三年冀土肅清)¶
¶
　　左　雄(字伯豪南郡涅陽人安帝時舉孝㢘遷冀州刺史州部多豪族好請託雄閉門不與交通¶
奏案貪猾二千石無所回忌徵拜議郎)¶
¶
　　周　舉(字宣光汝陽人順帝時舉茂才為冀州刺史正身率下風俗頓革)¶
¶
<pb:KR2k0041_WYG_067-4b>¶
　　蘇　章(字孺文平陵人順帝時冀州刺史故人為清河太守章行部案其姦贓為設酒肴陳平生¶
好甚歡太守喜曰人有一天我獨二天章曰今夕蘇孺文與故人飲者私恩也明日冀州刺史案事¶
者公法也遂舉正其罪)¶
¶
　　第五種(字興先長陵人永夀中以司徒掾使冀州㢘察災害舉奏刺史二千石以下所刑免甚衆¶
還以奉使稱職拜髙密侯相)¶
¶
　　蔡　衍(字孟喜汝南項人桓帝時冀州刺史中常侍貝瑗託其弟恭舉茂才衍不受又中常侍曹¶
騰弟鼎為河間相贓罪千萬騰使梁冀為書請之衍不答鼎竟坐罪)¶
¶
　　羊　陟(字嗣祖太山梁父人桓帝初以髙第遷冀州刺史㢘察貪濁所在肅然)¶
¶
<pb:KR2k0041_WYG_067-5a>¶
　　朱　穆(字公叔南陽宛人桓帝永興元年百姓流移冀州尤甚擢穆為刺史令長聞穆濟河解印¶
綬去者四十餘人宦者趙忠喪父歸葬僭為璠璵玉匣偶人穆下郡案驗吏畏其嚴明發墓剖棺陳¶
尸帝聞大怒徵穆詣廷尉輸作左校太學生劉陶等詣闕訟寃乃赦出之)¶
¶
　　范　滂(字孟博汝南人舉孝㢘桓帝時冀州饑荒盜賊羣起乃以滂為清詔使案察之滂登車攬¶
轡慨然有澄清天下之志所舉奏莫不厭塞衆議)¶
¶
　　賈　琮(字孟堅聊城人舉孝㢘拜冀州刺史舊典傳車驂駕垂赤帷裳琮升車言曰刺史當逺視¶
廣聴糾察美惡何反垂帷以自掩塞乎乃命御者褰之百城悚震諸贓過者望風解印綬去)¶
¶
　　劉　虞(字伯安東海郯人舉孝㢘遷幽州刺史百姓感其徳化咸歌悦之黄平初拜甘陵相綏撫¶
<pb:KR2k0041_WYG_067-5b>¶
荒餘以儉率下遷宗正後叛兵攻破清河朝廷以虞威信素著復拜幽州牧虞到薊罷省屯兵務廣¶
恩信賊衆降散)¶
¶
　　皇甫嵩(字義真安定朝那人平黄巾賊有功拜左車騎將軍領冀州牧奏請一年田租以贍饑民¶
百姓歌之)¶
¶
　　晉¶
¶
　　張　華(范陽人武帝時持節出督幽州諸軍事招納逺人四境無虞士馬强盛)¶
¶
　　山　濤(字巨源河内懐人有器量介然不羣為冀州刺史甄拔賢才三十餘人皆顯名當時)¶
¶
　　魏　舒(字陽元任城人拜冀州刺史以簡恵稱)¶
¶
<pb:KR2k0041_WYG_067-6a>¶
　　衞　瓘(字伯玉安邑人泰始中除征北大將軍都督幽州諸軍事於時幽并東有務桓西有力微¶
並為邊害瓘離間二寇務桓降力微憂死朝廷嘉其功賜一子亭侯瓘乞以封弟)¶
¶
　　唐　彬(字儒宗鄒人武帝時持節監幽州諸軍事訓兵勸農拓邊境千餘里百姓感慕為立碑頌¶
徳)¶
¶
　　劉　𢎞(字季和沛國相人武帝時以寧朔將軍假節監幽州諸軍事甚有威恵寇盜屏跡四境帖¶
然)¶
¶
　　丁　紹(字叔倫譙國人懐帝時為廣平太守政平訟理轉冀州刺史率州兵破汲桑有功加寧北¶
將軍監冀州諸軍事為政嚴肅人畏愛之紹自以才足為物雄慨然有董正四海之志時王浚荀晞¶
<pb:KR2k0041_WYG_067-6b>¶
並盛紹視二人蔑如也永嘉三年卒䇿贈車騎將軍)¶
¶
　　邵　續(字嗣祖安陽人元帝中興棄石勒歸晉拜左將軍冀州刺史後為石虎所執使續降其城¶
續呼其兄子竺等曰吾志雪國難以報所受不幸至此汝等努力自勉勿以二心其部曲推其子緝¶
為王)¶
¶
　　劉　琨(字越石中山人永嘉三年拜都督并幽薊三州諸軍事與段匹磾約為兄弟同奬王室元¶
帝中興加琨太尉後為匹磾所害追諡曰愍)¶
¶
　　段匹磾(鮮卑人永嘉中領幽州刺史為石勒所敗朝服持節見石虎曰我受國恩志在滅汝不幸¶
至此不能為汝敬及見勒亦不為禮卒遇害)¶
¶
<pb:KR2k0041_WYG_067-7a>¶
　　王　兗(秦符丕時為平東將軍平州刺史固守博隣與慕容驎相持城破被執大罵不屈而死)¶
¶
　　南北朝¶
¶
　　陸　俟(代人仕魏世祖為冀州刺史時考州郡治功惟俟與河内太守邱陳為天下第一)¶
¶
　　源　賀(秃髪傉檀之子魏髙宗時為征南將軍冀州刺史賀上書言自非大逆赤手殺人之罪其¶
坐贓及過誤之愆應入死者皆可原命謫守邊境是則已㫁之體更受全生之恩徭役之家漸䝉休¶
息之恵刑措之化庶㡬在兹髙宗納之久之謂羣臣曰源賀勸朕宥死刑徙充北畨生濟之理既全¶
邊戍之兵有益卿等事朕人人如賀復何憂哉錄賀治為第一在州七年徵拜太尉)¶
¶
　　封　回(渤海蓨人魏安州刺史徵為太尉長史行定州事肅宗即位授平北將軍瀛州刺史時寇¶
<pb:KR2k0041_WYG_067-7b>¶
亂水潦百姓困乏回表求賑恤免其兵調州内賴之)¶
¶
　　元　雲(魏景穆帝子封任城王顯祖時拜冀州刺史性善撫綏留心政事甚得下情合州請戸輸¶
絹五尺粟五升以報雲恩髙祖嘉之)¶
¶
　　李　平(頓邱人魏世宗時拜長樂太守政務清静吏民懐之尋以平兼冀州儀同開府長史甚著¶
聲稱仍除正長史太守如故)¶
¶
　　李　韶(字元伯狄道人魏肅宗時為冀州刺史清簡愛民甚收名譽肅宗嘉之就加車騎大將軍¶
轉定州刺史二州境既連接百姓素聞風徳不言而治)¶
¶
　　元　孚(魏臨淮王潭曾孫孝昌中拜冀州刺史境内稱為慈父隣州號曰神君後為葛榮所執與¶
<pb:KR2k0041_WYG_067-8a>¶
兄祐争死榮曰此魏之誠臣義士也皆免之榮平還除冀州刺史)¶
¶
　　裴延雋(字平子聞喜人肅宗時為幽州刺史修復督亢渠及故戾陵諸堰溉田百萬餘畆百姓賴¶
之又修起學校禮教大行在州五年考績為天下最)¶
¶
　　元　澄(魏任城王雲子字道鎮為定州刺史民苦横調前守未能除澄多所减省貧人欣賴)¶
¶
　　楊　津(華隂人魏孝昌初以散騎常侍行定州事尋加北道大都督受命出至靈邱賊起博陵定¶
州危急遂回師南赴時州軍新敗津以士衆勞疲移車入城賊果夜至見柵空而去其後賊攻城津¶
開門出戰斬賊帥一人殺賊數百賊退人心少安詔加吏部尚書北道行臺賊圍州城津盡力捍守¶
作地道鑄鐵以灌賊賊相語曰不畏利槊堅城惟畏楊公鐵星後賊帥葛榮誘降津大怒斬其使長¶
<pb:KR2k0041_WYG_067-8b>¶
史李裔引賊踰城津苦戰不敵遂見拘榮破始得還洛)¶
¶
　　封隆之(渤海蓨人魏時四為冀州刺史每臨部州中舊齒咸曰我封公復来其得物情如此)¶
¶
　　髙　浟(北齊神武第五子武定中為滄州刺史轉都督定州政化為當時第一徵為侍中有老公¶
數百人相率具候曰自殿下至郡五載人不識吏吏不欺人惟飲此鄉水未食此鄉食聊獻疏薄浟¶
重其意為食)¶
¶
　　髙　叡(北齊髙祖従子文宣受禪封趙王出為定州刺史領兵監築長城盛夏在途屏除盖扇與¶
軍人同勞苦無水處禱而掘井泉源湧出號曰趙王泉云)¶
¶
　　于　翼(字文若太師燕公謹之子周大象初拜大司徒仍除幽州大總管詔翼巡長城立亭障西¶
<pb:KR2k0041_WYG_067-9a>¶
自雁門東至碣石創新改舊咸扼其要先是突厥屢寇燕代間士農失業自是不敢犯塞百姓安之)¶
¶
　　隋¶
¶
　　趙　煚(字通賢天水人隋文帝時為冀州刺史有威徳煚嘗有疾百姓争為祈禱冀市多詐煚為¶
銅斗鐡尺置諸肆百姓便之有人盜煚田中蒿為吏所執煚曰刺史不能宣風化彼何罪也賜盜蒿¶
一車盜愧過於重刑)¶
¶
　　長孫平(字處均洛陽人開皇中為貝州刺史有善政)¶
¶
　　裴　肅(字神封聞喜人開皇中貝州長史有能名仁夀中見太子勇蜀王秀僕射髙頻俱廢黜遣¶
使上書上曰裴肅憂我家事此亦至誠也徵入朝)¶
¶
<pb:KR2k0041_WYG_067-9b>¶
　　張　煚(字士鳴河間鄚人開皇中兩為冀州刺史吏人悦服稱良二千石)¶
¶
　　唐¶
¶
　　李元通(藍田人髙祖時拜定州總管為劉黒闥所破愛其才欲以為將元通曰吾當守節報主烏¶
能降志従賊耶賊囚之元通紿守者曰吾能劍舞可借刀守者與之仰天太息曰大丈夫撫方面不¶
能保所守尚何視息耶乃潰腹死)¶
¶
　　羅士信(厯城人髙祖初封郯國公従秦王擊劉黒闥洺水上得一城語諸將孰能守此士信曰願¶
以死守乃命之賊悉衆攻雨雪救軍不進城陷不屈而死諡曰勇)¶
¶
　　狄仁傑(字懐英并州人武后時拜幽州都督賜紫袍龜帶后自製金字十二以旌其忠)¶
¶
<pb:KR2k0041_WYG_067-10a>¶
　　宋　璟(南和人睿宗朝拜幽州都督有威名)¶
¶
　　張守珪(陜州人開元初為幽州良杜府果毅時盧齊卿為刺史器之引與同榻曰不十年當節度¶
是州後果為幽州長史守邊破賊朝廷嘉之詔立石紀功)¶
¶
　　李光弼(營州人乾元初加幽州大都督後封臨淮王)¶
¶
　　馬　燧(字洵美汝州郟城人徳宗時魏博節度使田悦圍邢州詔燧救之大破悦軍斬首萬級邢¶
圍解以功遷尚書右僕射兼魏博招討使悦復與朱滔王武俊連和出兵背城燧復破之)¶
¶
　　張　徹(范陽府監察御史長慶元年府軍亂殺従事而囚其帥且相約獲徹置之帥所徹出門罵¶
衆曰汝何敢反不絶口而死事聞贈給事中)¶
¶
<pb:KR2k0041_WYG_067-10b>¶
　　張孝忠(初為李惟岳將去逆歸順徳宗擢為成徳軍節度與朱滔攻敗惟岳於束鹿滔欲乘勝襲¶
恒州孝忠曰恒州多宿將迫之則鬬緩之則改圖吾堅壁以待賊滅耳月餘王武俊果斬惟岳以獻¶
後滔與武俊叛遣蔡雄説之答曰業已効忠不復助惡滔悉兵攻之帝詔李晟竇文場率師來援滔¶
解去)¶
¶
　　田𢎞正(盧龍人忠孝畏慎為魏博節度使封沂國公元和間詔命韓愈撰其先廟碑詳人物)¶
¶
　　温　造(并州祈人徳宗時署節度㕘謀使幽州説劉濟濟流涕願率先諸侯効死節穆宗時又為¶
幽鎮宣諭使賜緋衣至范陽諭劉總籍所部九州入朝)¶
¶
　　王承元(成徳節度使承宗弟也承宗死穆宗詔使慰軍授承元節度使北鎮以兩河故事脅誘承¶
<pb:KR2k0041_WYG_067-11a>¶
元不受命承元曰諸軍固愛我然格天子詔我獲罪奈何斬不従命者軍乃定承元去鎮左右囊器¶
幣自隨承元使空禇毋留入朝昆弟拜刺史者四人位於朝者四十人)¶
¶
　　李　愬(字元直長慶初帥魏博時幽鎮亂殺節度使田𢎞正愬素服令軍中曰魏人富庶而通於¶
大化者田公力也上以其愛人故使移治鎮人不道而戕害之父兄子弟受田公恵者何以報之衆¶
皆哭又以玉帶寳劍遺牛元翼曰此劍吾先人常以翦大盜吾又以平蔡姦今鎮人逆天公宜用此¶
平之也元翼感謝曰敢有不承而愛其死力者有如此劍乃下令軍中勒兵以俟)¶
¶
　　田　布(字敦禮𢎞正子𢎞正遇害穆宗拜布魏博節度詔討幽鎮牙將史憲誠脅軍叛布為書謝¶
帝曰臣觀衆意終且負國願速救元翼毋使塗炭河朔引刀刺心而絶贈尚書右僕射)¶
¶
<pb:KR2k0041_WYG_067-11b>¶
　　盧𢎞宣(字子章武宗㑹昌五年為義武節度使性寛厚而難犯詔賜粟三十萬斛貯飛狐𢎞宣計¶
輓費不能滿直勅吏守之㑹春旱命軍隨意往取秋斂償之境内足食)¶
¶
　　王處存(萬年人僖宗中和初為定州制置使遷義武節度黄巢陷京師處存不俟詔分兵二千衞¶
乘輿詔處存督戰每語輒流涕軍中多處存義愈為之用素善李克用遣使十輩曉譬迎勸卒共平¶
京師)¶
¶
　　五代¶
¶
　　王彥章(鄆人也梁末拜澶州刺史遷北面行營招討使為人驍勇軍中號王鐡鎗與晉夾河而軍¶
晉人以鐡鎖㫁徳勝口築河南北為兩城彦章舉鎖燒㫁之以巨斧斬溪橋遂破南城後為晉人所¶
<pb:KR2k0041_WYG_067-12a>¶
執不屈而死)¶
¶
　　趙徳鈞(同光中鎮蘆臺軍因其地産鹽課民自辦仍置𣙜鹽院貿易於瀛莫間民甚賴之)¶
¶
　　李　瓊(周安州防禦使治郡寛簡民立碑頌徳)¶
¶
　　韓　通(太原人周世宗時城李晏口束鹿鼓城祁州博野十餘城且有戰功)¶
¶
　　陳思讓(周安國軍節度使有善政及代還官吏耆艾詣闕請留)¶
¶
　　郭　進(深州人周顯徳中洺州團練使有善政郡民請立碑頌徳詔左拾遺鄭起撰文賜之進嘗¶
於城西植柳壕中種荷郡民見之有垂泣者曰此郭公所植也)¶
¶
　　宋¶
¶
<pb:KR2k0041_WYG_067-12b>¶
　　韓令坤(武安人有才畧識治道與太祖同事周世宗情好親密鎮常山凡十年北邉以寧)¶
¶
　　馬仁瑀(大名人開寳四年遷瀛州防禦使兄子嘗因醉誤殺平民繫獄當死民家自言非有宿憾¶
但過誤爾仁瑀曰我為長史而兄子殺人此怙勢非過失也不敢以私親亂國法遂論如律)¶
¶
　　曹　瑋(彬子太宗時守天雄以威愛相濟吏民安之契丹使過戒其下曰曹公在此毋縦騎馳驅)¶
¶
　　楊延昭(太原人本名延朗髙陽闗副都部署智勇善戰號令嚴明與士卒同甘苦遇敵必身先克¶
捷則推功於下故人樂為用在邉二十餘年契丹憚之目為楊六郎)¶
¶
　　康保裔(洛陽人真宗時為髙陽闗都部署契丹兵大入保裔率精鋭赴之為契丹所圍或勸易甲¶
以遁保裔曰臨難無茍免此吾効死日也大呼決戰而死)¶
¶
<pb:KR2k0041_WYG_067-13a>¶
　　王承衍(字希仁雍熙中知天雄軍契丹南侵候騎至冀州去魏二百里城中震恐時上元承衍下¶
令張燈設樂與賓佐晏逰達旦衆賴以安)¶
¶
　　何承矩(太宗時為制置河北緣邉屯田使自順安以東瀕海廣袤數百里悉為稻田有莞蒲蜃蛤¶
之饒民賴其利)¶
¶
　　劉　福(下邳人雄州防禦使為政簡易人甚徳之諸子嘗勸起大第不許既死上聞之賜其子白¶
金五十兩使市第宅)¶
¶
　　李　斌(青州人淳化中領洺州團練使勤於政理人服其清後徙滄州吏民不忍其去鄰境亦以¶
狀聞詔書襃美)¶
¶
<pb:KR2k0041_WYG_067-13b>¶
　　王　能(定陶人咸平中知静戎軍建議決鮑魚街長城口北注雄州塘水為戎馬限方舟通漕以¶
實塞下景徳中為行營都部署䕶城祁州躬率丁夫不離役所帝手詔襃美)¶
¶
　　寇　準(字平仲下邽人景徳中知天雄軍契丹使過謂曰相公重望何以不在中書準曰主上以¶
朝廷無事北門鎖鑰非準不可)¶
¶
　　王　魯(益都人天聖中莅大名凡舊政有不便者委曲彌縫悉掩其非吏民感悦復知天雄軍契¶
丹使者往返斂車而過無敢譁者人樂其政畫像祠之)¶
¶
　　杜　衍(山隂人知天雄軍為治謹密不以威刑督下而吏民亦憚其清)¶
¶
　　陳堯咨(字嘉謨堯佐弟知天雄軍自契丹修好城壁器械久不治堯咨葺完之仁宗時復知天雄¶
<pb:KR2k0041_WYG_067-14a>¶
陛辭上特賜金魚以示優渥尋改判澶州令行禁止境内肅然)¶
¶
　　韓　琦(相州人慶厯八年以河朔地大節制弗専特徙鎮定武軍兼安撫使琦考李衞公法為方¶
圓鋭三陣以閲士攻守竒正坐作進退悉有法度由是定兵精勁冠河朔嵗大歉賑活饑人百萬建¶
學舍課諸生遇賢士必以禮四方聞風而趨者日益盛嘗夜作書令一卒持燭於旁卒他顧燭燃公¶
鬚公袖拂之而作書如故軍中感服及去定人遮留設祖哭聲動野刻徳政三十條於石)¶
¶
　　狄　青(字漢臣西河人寳厯初徙正定路副都總管沈勇有智畧邉圍恃以為安)¶
¶
　　趙　抃(西安人仁宗時為武安軍推官人有赦前偽造印更赦而用者法吏皆以當死抃曰赦前¶
不用赦後不造不當死讞而生之)¶
¶
<pb:KR2k0041_WYG_067-14b>¶
　　王徳用(鄭州人慶厯二年帥定州契丹常使人覘其軍威或勸執之徳用曰吾軍整而和使覘者¶
得實以歸是屈人兵以不戰也)¶
¶
　　周　沆(益都人英宗時進樞密直學士知成徳軍俗方棄親事佛沆按斥數千人還其家)¶
¶
　　歐陽修(字永叔廬陵人慶厯三年知諫院保州兵亂以修為龍圖閣直學士河北都轉運使賊平¶
大將李昭亮通判馮博文私納婦女修捕博文繫獄昭亮懼立出所納婦)¶
¶
　　司馬光(陜州人仁宗時舉進士除定武軍従事和易近人不立崖岸人敬而慕之)¶
¶
　　吕公著(壽州人以資政殿學士拜定州路安撫使謝表曰進不敢希功而生事退不敢弛備以曠¶
官世傳誦之)¶
¶
<pb:KR2k0041_WYG_067-15a>¶
　　任　布(河南人哲宗時知成徳軍或欲省河北兵布言契丹西夏方窺伺中國備未可弛築甬道¶
属滹沱河跨絶況潦)¶
¶
　　趙士晤(字公美濮安懿王曽孫従㣲宗北遷遁還抵武安招集義兵入洺州城治壕塹樹鹿角勵¶
將士死守飛大砲碎敵攻具以計生得其首領敵乃解圍去以功遷洺州防禦使建炎二年金人再¶
攻洺糧盡援絶衆乃擁士晤赴行在)¶
¶
　　陳　淬(莆田人宣和四年授正定路馬步副總管七年金人入正定淬以孤軍禦之妻孥八人皆¶
遇害)¶
¶
　　陳　遘(字亨伯江寜人登進士第欽宗立拜河北都轉運使厯知中山河間府金人再至詔康王¶
<pb:KR2k0041_WYG_067-15b>¶
領大元帥遘弟光禄卿適臨城諭㫖遘遥語之曰主辱臣死吾兄弟平居以名義自處寜當賣國家¶
為囚孥乎適泣曰兄但盡力勿以弟為念遘將括兵出戰步將沙振衷刃入府害遘於堂并及其子¶
錫妾婢奴僕共十七人振出帳下卒譟而前曰大敵臨城汝安得殺吾父執而捽裂之身首無餘城¶
中無主乃開門出降金人入見遘屍曰南朝忠臣也斂而葬諸鐵柱寺)¶
¶
　　劉　竧(靖康初為正定府路都鈐轄金人来攻竧率衆晝夜搏戰城上金人初攻北壁徙攻東城¶
宣撫使李邈趣竧東應金兵還薄北城城遂陷邈就執竧巷戰顧其弟曰我大將也其可受敵戮乎¶
潰圍欲出諸門已為敵守乃之孫氏山亭中自縊)¶
¶
　　宗　澤(字汝霖義烏人靖康元年除河北副元帥康王開大元帥府於大名澤履冰渡河與金人¶
<pb:KR2k0041_WYG_067-16a>¶
十三戰皆捷金人呼為宗爺爺)¶
¶
　　李　邈(字彦思臨江人拜河北制置使守正定邈至兵不滿二千錢不滿二百萬自度無以禦敵¶
乃諭民出財死守募民為勇敢亦數千人新集之兵無鬬志被圍四十日城破邈見執拘於燕山府¶
邈乃削髪為僧金人怒遂遇害臨死顔色不變事聞髙宗諡曰忠壯)¶
¶
　　李　政(建炎初授河北將官駐冀州金兵来攻政守禦有法人皆用命俄攻城甚急呼曰事急矣¶
有能躍火而過者重賞忽死士十數人皆以濕氊裹身躍火而過大呼力戰金人敗走未㡬政死城¶
陷權知州單某者不屈亦死之)¶
¶
　　遼¶
¶
<pb:KR2k0041_WYG_067-16b>¶
　　韓徳樞(延㣲子為遼興軍節度使釐紛剔蠧勸農桑興教化民獲蘇息後遷平灤營三州觀察使)¶
¶
　　耶律休格(南京留守均戍兵立更休法勸農桑修武備及南北和好休格戒戍兵無犯宋境馬牛逸於北者悉還之境内大治)¶
¶
　　耶律仁先(南京留守恤孤惸禁姦惡宋人畏之議者謂自裕悦休格後惟仁先一人而已)¶
¶
　　竇景庸(中京人大安初授武定軍節度使審決寃滯輕重得宜以獄空聞拜中京留守)¶
¶
　　趙　徽(析津人舉進士為武定軍節度使及代去民上章請留)¶
¶
　　金¶
¶
　　大　㚖(遼陽人天㑹中為河間路都統時已克河間實然怒其不早降縦軍大掠㚖諫止之已掠¶
<pb:KR2k0041_WYG_067-17a>¶
者官為贖)¶
¶
　　伯特塔哩布(奚王五族人天徳中洺州防禦使正隆盜起無兵不能禦乃引水注壕以為固¶
盜弗能近州賴以安為政簡静不積財凡調官車一乘僕婢數人而已)¶
¶
　　圖克坦繹(上京達河人尚熙宗女瀋國公主遷隷州防禦使以政蹟聞升臨海軍節度使)¶
¶
　　巨　搆(字子成平谷人章宗時累遷横海軍節度使以鎮静稱詳人物)¶
¶
　　張行簡(日照人大定時進士第一章宗朝為順天軍節度使上書曰比者括保州官田給軍分撥¶
已定有欲更換者輒従其請紛擾無已忽彼忽此爭端日滋臣請限以日月不許為便制曰可)¶
¶
　　賀揚庭(字公叟濟隂人明昌初為洺州防禦使時嵗歉民饑揚庭諭蓄積之家出所餘以糶饑者¶
<pb:KR2k0041_WYG_067-17b>¶
獲濟)¶
¶
　　伊喇富森(明安人以䕃補令史累功遷順義軍節度使部内明安穆屯掠民婦女蔵之窟室富¶
森率衆入索之得婦女四十三人穆屯抵罪)¶
¶
　　賈少沖(字若虚通州人天眷中調營州軍事判官再遷武定軍節度副陵海陵失道少沖乃不求¶
仕詳人物)¶
¶
　　元¶
¶
　　張文謙(邢州沙河人王文統為中書平章文謙為左丞屢相可否文謙遂求出宣撫大名臨發語¶
文統曰民困日久不量減税賦何以慰之文統曰税賦減損何以供給文謙曰百姓足君孰與不足¶
<pb:KR2k0041_WYG_067-18a>¶
於是抵任蠲常賦什之四商酒税什之二)¶
¶
　　史　楫(中統元年授正定路總管同判本道宣撫司事楫謹身率下明教化信賞罰任賢良汰貪¶
墨恤㷀獨舉文學三十人後皆知名)¶
¶
　　耶律特黙(契丹人正定路安撫使武仙犯正定特黙與其家孥陷焉仙遣其僕劉攬兒持書誘¶
其子天祐曰汝能誅趙州官吏當活汝父母不爾烹之特黙密令攬兒語天祐曰忠孝難兩全汝能¶
固守我視刀鋸甘如蜜矣天祐慟哭受命以賊書示史天澤天澤曰王陵之事照輝史册汝能遵父¶
命忠誠許國功不在王陵下)¶
¶
　　賀仁傑(京兆鄠人也至元十七年上都留守缺宰相擬廷臣十數皆不納上顧仁傑曰無以易卿¶
<pb:KR2k0041_WYG_067-18b>¶
僧格奏上都留守司錢穀多失實召留守呼喇呼及仁傑廷辨仁傑曰臣漢人不能戢吏姦臣之罪呼喇¶
呼曰臣為長印在臣手臣之罪上曰世之讓爵者有之若爭相引罪鮮矣置勿問仁傑留守二¶
十餘年請老卒)¶
¶
　　王　磐(永年人世祖時為正定等路宣慰使有西域大賈恃勢干官府直来坐㕔事指麾自若磐¶
叱左右捽下箠之會蝗起朝廷遣使者督捕役夫四萬人磐曰捕蝗本為民今反以病民耶使者怒¶
責磐狀期三日盡捕蝗磐不為動用法督捕不三日而蝗盡使者驚以為神)¶
¶
　　賀　勝(仁傑子也嘗従許衡學通經傳大義大徳九年父仁傑請老代為上都留守通商賈抑豪¶
縦進左丞相上柱國留守如故民徳之為立祠帝命工寫像以賜後為丞相特穆徳克誣殺百姓爭聚¶
<pb:KR2k0041_WYG_067-19a>¶
屍傍哭焉至正間詔雪其寃追封王諡曰忠宣其子惟賢亦以大中大夫同知上都留守司事云)¶
¶
　　達爾瑪實哩(字遵道恰爾巴氏也幼穎敏經史過目輒領解厯官上都留守車駕嵗臨幸供¶
應率預辦不以擾民豪宗巨室及宿衞人有暴横者必繩以法毋敢犯者焉卒諡忠敏)¶
¶
　　張孔孫(隆安人至元二十八年厯肅政㢘訪司莅大名以所没贓糴粟五千斛賑飢民有獻故河¶
堤三百餘里於太后者即上章謂宜悉還民従之)¶
¶
　　劉　肅(字才卿洺水人世祖居潛邸以尚書為邢州安撫使與李惟簡協心為治滌蠧敝去貪暴¶
流亡復業户増十倍)¶
¶
　　張　耕(邢州安撫使州舊萬餘户兵革之後不滿數百耕及副使劉肅善於撫綏流民復業遂陞¶
<pb:KR2k0041_WYG_067-19b>¶
邢為順徳府又興鐡冶行楮幣公私兩利裕宗嘗曰安得治民如邢州張耕者乎)¶
¶
　　李惟簡(邢州安撫副使先是劉秉忠張文謙言於世祖曰今民困敝莫邢為甚盍擇人往治之於¶
是選尚書劉肅及簡往不期月户増十倍)¶
¶
　　丁好禮(正定人元末命好禮與郭庸留守京師明兵入城或勉其謁大將好禮叱曰我以小吏致¶
位極品今老矣惟一死耳後數日明將召之舁至齊化門不屈而死)¶
¶
　　郭　庸(中書省㕘政與好禮同為留守城破明將召至衆叱之拜庸曰各為其主死自吾分何拜¶
之有遂遇害)¶
¶
　　明¶
¶
<pb:KR2k0041_WYG_067-20a>¶
　　徐　達(鳳陽人洪武初以大將軍平定北都元主遁去不戰而克籍府庫收版圖寳器禁戢軍士¶
人民安業市肆不易人謂曹彬下江南巴延入臨安不是過也後留鎮燕薊以平灤榆闗等處土地¶
曠衍乃於古遷安鎮築城置闗控制險要更名山海闗内外截然屹為重鎮其西若喜峰古北等隘¶
葺壘築塞衞安軍民在鎮十七年功烈甚偉其後山海衛民詣立廟報功巡撫李賓李進等先後請¶
於朝詔報可成化中廟成賜額顯功)¶
¶
　　劉　真(合肥人官都督僉事傅友徳守燕上言闗外新附之地宜厚加存撫設險守要命真及指¶
揮使李彬往視之真至畫形勢築亭障配兵戍守邉民得寧居焉)¶
¶
　　劉　崧(吉安人洪武初為北平按察司副使每夜篝燈讀書旦起視事時當兵火後招徕逋竄慰¶
<pb:KR2k0041_WYG_067-20b>¶
安反側務寛厚以存大體民甚賴之)¶
¶
　　暴　昭(浮山人洪武中由國子生授大理寺司務累官刑部尚書建文初充北平採訪使密請備¶
燕及靖難兵起設北平布政使於正定昭以尚書掌司事與鐡鉉輩悉心經畫尋召歸金川門陷被¶
執不屈磔死)¶
¶
　　張　昺(澤州人洪武中舉人材累官工部右侍郎建文帝即位以昺為北平布政使受密命伺察¶
燕事元年七月燕王將起兵㑹朝廷遣人逮燕府官校王偽縛官校置庭中將付使者紿昺入至端¶
禮門為伏兵所執不屈死時與昺同死者都指揮使謝貴指揮彭二又長史葛誠伴讀余逢辰䕶衛¶
指揮盧振皆先後殉節死)¶
¶
<pb:KR2k0041_WYG_067-21a>¶
　　劉　經(洪武時以功陞北平都司賜寳劍銅牌靖難兵起經抗節不従他將獻城經墜井不死成¶
祖賜蟒玉以旌其節經死賜祭錄其子孫)¶
¶
　　趙　羾(字雲翰河南人永樂中官禮部尚書帝巡邉顧隆慶保安川原嘆曰自二州民内徙至今¶
尚皆荆棘耶因遷内郡人實之命羾經理羾至撥土田創廬室定立市㕓開導藝植三四年間士庶¶
安輯商旅交至遂成都㑹)¶
¶
　　張　貫(永樂中順天府尹政尚寛平獄無壅滯吏民徳之)¶
¶
　　王　賢(字惟善寜陽人永樂中順天府尹府民以柴炭夫役為病賢言於工部為減十之七時中¶
官怙寵非法賢執奏寘於法京兆肅然)¶
¶
<pb:KR2k0041_WYG_067-21b>¶
　　于　謙(字廷益錢塘人宣徳四年以御史巡視長蘆鹽政捕馬船夾帶私鹽不避權貴悉置之法¶
河道為之一清)¶
¶
　　譚　廣(字仲宏丹徒人正統間佩鎮朔將軍印鎮守北邊所統部曲鮮明晃耀進止有節敵望見¶
曰此譚家軍也輒引去在鎮二十餘年兒童婦女皆知其名)¶
¶
　　李　儀(涿州人正統初宣鎮始設巡撫命儀以右僉都御史往時軍府草創儀規畫具可法守㢘¶
潔持正邉徼信畏尋以忤權貴被逮死鎮人寃之嘉靖初建昭徳祠春秋致祀)¶
¶
　　劉　璉(江寧人永樂壬辰進士正統時以户部侍郎總督宣府等處邉儲㕘贊軍務凡二十八年¶
區畫周詳糧芻充足致仕歸)¶
¶
<pb:KR2k0041_WYG_067-22a>¶
　　章　珪(常熟人任監察御史正統初巡按正定等府有寃獄二十一人立辨釋之人服其明畿甸¶
蝗災民饑有司請以虧欠馬匹折追糧米為賑濟珪曰賑濟正以為民若追折欠民何以堪具疏以¶
聞悉免)¶
¶
　　薛希璉(浙江麗水人正統十年以刑部侍郎巡撫正定懲墨奬㢘諏詢民瘼招撫逃移設法賑恤¶
至今稱頌不衰)¶
¶
　　鄒來學(字時敏麻城人宣徳癸丑進士英宗北狩來學巡撫薊鎮廣斥堠儲財用舉將材守要害¶
畿輔賴為長城)¶
¶
　　孫　安(字景康左府都督同知正統己巳獨石馬營等八城失守議者欲棄之于少保謙曰棄之¶
<pb:KR2k0041_WYG_067-22b>¶
不但宣府懐來難守京師不免動搖乃薦安授以方畧安率兵度龍門闗且戰且守八城完復如舊¶
乃相築□臺教諭種植事便軍民者次第舉行)¶
¶
　　羅亨信(東筦人永樂甲辰進士正統五年以右僉都御史巡撫宣鎮己巳土木之敗邉城多陷朝¶
議復召鎮兵入衞人心益皇皇欲棄城走亨信以忠義激勸仗劍坐城門令曰敢出城一步者斬衆¶
始定城中歡呼曰吾属生矣因設䇿捍禦敵知有備引去城賴以全)¶
¶
　　陳　泰(字吉亨邵武人景泰元年以僉都御史提督紫荆倒馬等闗鯁介執法聲稱凜然考察官¶
吏咸當人心)¶
¶
　　李　秉(字執中曹州人正統丙辰進士景泰三年以右僉都御史巡撫宣鎮時緣邉耕地荒蕪秉¶
<pb:KR2k0041_WYG_067-23a>¶
請白金三萬兩市牛山東給俵播種秋成大稔乃益招流徙起學舍清屯田劾邉將巽懦者每有條¶
奏詔下諸邉倣行之)¶
¶
　　葉　盛(字與中崑山人正統乙丑進士天順八年巡撫宣鎮初盛以㕘政協賛獨石諸營軍務築¶
城八置堡七百邊闗賴之及為巡撫復官牛官田之法墾田積穀嵗有竒羨益市戰馬繕城堡屹然¶
稱雄鎮云)¶
¶
　　閻　本(字宗元闗中人進士天順中擢僉都御史撫薊門有貂璫怙權擅斂掾史舞文憲本盡法¶
處之因是被䜛稱疾致仕)¶
¶
　　彭　韶(字鳳儀莆田人天順丁丑進士成化中以副都御史巡撫順天居官務大體陳時政以弭¶
<pb:KR2k0041_WYG_067-23b>¶
天變議糧運以便軍民尤多切時宜)¶
¶
　　楊繼宗(字承芳陽城人天順元年進士厯官僉都御史巡撫順天時有宦戚估民産繼宗追還之¶
星變上疏忤㫖左遷)¶
¶
　　楊　兆(膚施人由僉都御史撫薊陞總督和輯軍民悉心邉務政暇灑墨為竹極烟雨之態今撫¶
署有其遺筆)¶
¶
　　解延年(棲霞人天順間進士由户部員外郎督三衞軍儲捐俸建衞學士民徳之)¶
¶
　　張　海(成化初順天府丞時中官用事勢燄灼人海以禮自持不少為屈坐此外補)¶
¶
　　張　憲(成化中任順天府尹望讋權豪徳孚士庶稱京兆之賢能者必歸之)¶
¶
<pb:KR2k0041_WYG_067-24a>¶
　　張　諫(畢節人成化中任順天府尹修建學宫規制大備以戅直謫太僕寺卿)¶
¶
　　余子俊(四州青神人景泰辛未進士成化間以尚書兼都御史總理宣大邊備修馬政通鹽利又¶
定屯種之規宣大便之子俊正不詭俗㢘不近名嘗語人曰凡有建樹即近小亦須為百年計大臣¶
謀國遇有利害當以身任慎勿養交市恩逺怨自全也)¶
¶
　　秦　紘(單縣人景泰辛未進士成化十八年以僉都御史巡撫宣鎮凡事利軍民必力行之無所¶
避忌明年敵入順聖川紘率兵邀擊之大有斬獲捷聞遷副都御史)¶
¶
　　徐　懷(字明徳嚴州人天順庚辰進士孝宗初以副都御史撫薊時畿内大荒懐疏請京通薊三¶
倉米五萬石發下州縣驗口俵給又疏借内帑充糴以備後患畿民賴之)¶
¶
<pb:KR2k0041_WYG_067-24b>¶
　　馬中錫(字天禄故城人成化乙未進士𢎞治九年以右副都御史巡撫宣鎮甫下車劾貪弁數人¶
風紀肅然更嚴禁例杜請託凡蒭茭工匠馬匹之利為世家所擅者悉還之官或曰公所為適以府¶
怨中錫曰某志不敢負君民即賈禍奚悔後遷去)¶
¶
　　劉　福(重慶人成化己丑進士以山東按察副使備兵天津營造衞城有能名)¶
¶
　　張　錦(岷州人成化己丑進士厯官右副都御史巡撫宣大公㢘勤慎興革利病不俟朝夕龍門¶
萬全等學燬於兵奏請重設由是邉徼咸知嚮學)¶
¶
　　王雲鳳(字應韶山西和順人成化甲辰進士以右副都御史巡撫宣鎮至則戢猾胥劾貪帥理預¶
備倉行保甲法疏劾錢寧張鋭之姦天下尤壯之尋以憂去)¶
¶
<pb:KR2k0041_WYG_067-25a>¶
　　張　鎣(松江華亭人成化十年以右副都御史巡撫正定等處莅事嚴厲郡縣官貪殘者悉置之¶
法所在興利除害豪猾屏跡尤注意學校士民歸心)¶
¶
　　魏　富(巡撫順天中貴人多操利匿亡將領守臣倚以為援富至悉繩以法一時無敢犯者)¶
¶
　　陳　諤(順天府尹政尚嚴察嘗出行誤衝皇太子駕太子訴於上上曰陳府尹是我父母官竟不¶
問)¶
¶
　　李　介(字守貞髙密人成化己丑進士𢎞治元年以右僉都御史巡撫宣大明達正直諸生有勤¶
於誦習行伍有勇於戰鬬者出貲激勸文武士翕然感奮焉)¶
¶
　　劉大夏(字時雍華容人天順甲申進士累官户部侍郎𢎞治初北邉糧芻告乏命大夏經理瀕行¶
<pb:KR2k0041_WYG_067-25b>¶
周尚書經謂曰邊上糧芻半属中貴子弟經營公此行毋以剛取禍也大夏曰處天下事以理不以¶
勢俟至彼圖之甫至召父老日夕訪求盡得根柢掲榜云某倉場缺糧芻若干每石束給官價若干¶
官員客商願告報者米十石芻百束以上俱准蓋往時市易法告報必百千石以致豪家牟利争相¶
轉買自此法立倉場遂有餘積邉人謂三十年僅見云)¶
¶
　　洪　鐘(字宣之錢塘人𢎞治中以副都御史巡撫薊鎮築邉牆繕城堡自山海抵居庸凡二百七¶
十餘處減防秋官兵六千人嵗省輓輸萬計)¶
¶
　　張　欽(字敬之順天通州人正徳六年進士以御史巡視居庸闗武宗將出闗幸宣府欽上疏諌¶
不報帝微行至昌平傳開闗甚急欽謂分守中官劉嵩曰車駕將出闗是我與君死生之㑹也闗不¶
<pb:KR2k0041_WYG_067-26a>¶
開違天子命當死闗開車駕出萬一有如土木我與君亦死等死寜死不開關乃命指揮孫璽閉闗¶
納門鑰蔵之頃之帝召璽璽曰御史在臣不敢擅離更召嵩嵩曰我上家奴也敢不赴欽因負勅印¶
手劍坐闗門下曰敢言開闗者斬秉燭草疏奏未達使者復来欽拔劍叱之曰此詐也使者懼而返¶
曰張御史㡬殺臣帝大怒命朱寧捕殺御史㑹閣臣等追至沙河而欽疏亦至帝乃歸又二十餘日¶
欽巡白羊口帝微服疾馳出闗數問御史安在欽聞追之已不及復疏諫而帝命谷大用守闗人不¶
得出欽感憤西望慟哭於是世傳張御史閉闗三疏云)¶
¶
　　劉源清(字汝澄東平人正徳甲辰進士厯官左僉都御史巡撫宣鎮繩豪猾吏劾貪汚官旌獎忠¶
烈興起學校汰冗食革濫用廢舉墜修逺近寧謐)¶
¶
<pb:KR2k0041_WYG_067-26b>¶
　　李　浩(字師孟曲沃人順天府尹時逆瑾憻政無名之需求無厭浩一切裁抑數面議可否侃侃¶
不阿)¶
¶
　　周　璽(順天府丞逆瑾柄國錦衣楊玉附之權勢薰灼文移乖式璽峻拒之瑾怒杖於朝者三卒¶
不為屈)¶
¶
　　楊　博(字惟約蒲州人嘉靖己丑進士二十七年總督薊遼保定軍務巴圖爾及岱爾諤遜十萬騎¶
攻薊鎮博擐甲登陴督諸軍力戰斬獲無算又募死士持火器夜驚其營一夕四五起敵自相蹂躪¶
比明悉遁去論功加太子少保)¶
¶
　　馬應龍(嘉靖時為霸州道慷慨有大節㫁獄明敏紀綱振肅大寇巨奸相繼剪除陞四川按察使¶
<pb:KR2k0041_WYG_067-27a>¶
軍民詣闕請留事下吏部尋卒於官)¶
¶
　　陸　坤(蘭州人官霸州道州苦水患為開新挑河民賴之又力白前守趙應式之寃除判官孫文¶
中之險公論大快百姓立思功祠祀之)¶
¶
　　周復俊(霸州道武備修飭盜不入境修州志建學宫立文明書院俱捐鍰為之毫不取辦於民尋¶
以憂去民追思之)¶
¶
　　陳　䇿(官霸州道每出巡禁絶厨傳惟市餅數枚飲茶一甌而已署中例有供用器具封識一室¶
及去以匙授州守曰此可以待後来毋重累吾民也)¶
¶
　　温景葵(字汝陽太原人自霸州道移永平兵備約束軍衞寛嚴相濟居民賴以安枕)¶
¶
<pb:KR2k0041_WYG_067-27b>¶
　　毛　愷(字達和江山人嘉靖壬辰進士為天津道津俗少淳朴競魚鹽萬竈沿河而居日相以戈¶
矛為事又皆中官親属遇有犯法輒齎金脱之最難治愷秉法不少假貸三年習俗大變)¶
¶
　　王世貞(字元美太倉人嘉靖丁未進士為大名兵備道釐定婚禮民至今守之大名郡小於正定¶
供億維均世貞力争魏民賴之出盧柟於縲絏拔魏允中於儔伍尤為曠舉)¶
¶
　　譚　綸(宜黄人隆慶初總督薊遼保定軍務疏請設薊鎮三營分駐密雲遵化三屯以戚繼光總¶
理之復請築敵臺三千自居庸東距山海斥堠相望邉備大飭)¶
¶
　　戚繼光(登州人隆慶初為薊州三鎮總理建烽臺千二百座立軍門制拒馬器設輜重營以南兵¶
為選鋒衞兵主䇿應本鎮兵専戍守節制精嚴軍容為諸邉冠繼光在鎮十六年薊門晏然居民得¶
<pb:KR2k0041_WYG_067-28a>¶
安耕牧)¶
¶
　　白　棟(榆林人隆慶辛未進士萬厯中任昌平兵備道㢘潔自守著有善政部民搆祠肖像祀之)¶
¶
　　彭國光(字用卿徳化人進士萬厯間為天津道峻潔明敏遇事有肩荷量裁驛遞整理海防尤稱¶
有裨軍國)¶
¶
　　劉澤深(字警圖扶溝人萬厯辛丑進士任永平兵備道治政剛決人莫敢干以私其所興革皆大¶
利大害)¶
¶
　　許應逵(由進士萬厯中任昌平兵備道停止礦税捕戢盜賊除暴清蠧軍民懐徳建祠祀之)¶
¶
　　曹愈參(涪州人進士萬厯中任昌平兵備道撫民恤軍利必興害必革民立祠祀之)¶
¶
<pb:KR2k0041_WYG_067-28b>¶
　　孫應元(號華山湖廣人進士任永平兵備時僉民糴餉罄貲賠補皆擬逺戍應元力白當道得宥¶
者四十餘家賙恤貧士加意學校邉徼險阻皆躬自檢覈立除虚冒軍衞斂手)¶
¶
　　周啓元(字仲先福建海澄人萬厯辛丑進士天啓元年任通州兵備道有恵政州人立祠祀之後¶
以忤魏璫罹害)¶
¶
　　邵可立(商邱人萬厯戊戌進士以部郎備兵薊州剔奸釐蠧綜覈驛傳軫災折糧至今利賴轉霸¶
州道士民泣送七十里)¶
¶
　　左光斗(桐城人萬厯丁未進士以御史出理京畿屯田上三因十四議詔悉允行水利大興北人¶
始知藝稻改理學政執法衡文權貴不敢干以私涿州置水田數百頃贍貧生並給八府鄉試卷永¶
<pb:KR2k0041_WYG_067-29a>¶
為例又請開武學以教諸生射刻兼才錄與文並興人競超距)¶
¶
　　申用懋(呉縣人進士天啟五年以副都御史巡撫順天鎮兵缺額餉八十餘萬節署内陳設減官¶
厨費以助之課後圃植蔬自給議開薊河通遵化便民就糧以忤魏璫罷職去)¶
¶
　　胡士容(湖廣廣濟人萬厯庚戌進士天啟六年由部郎任薊州兵備道均徭剔蠧増修城堡以不¶
附魏璫被逮士民寃之)¶
¶
　　耿如把(館陶人進士天啟時授遵化道巡邉至喜峯口守璫方為魏忠賢建生祠趣如杞入謁如¶
杞半揖而出璫怒嗾黨劾之下獄刑慘備嘗坐贓數千遵人李素義㥽激烈願代以死並罹杖責璫¶
敗起撫山西)¶
¶
<pb:KR2k0041_WYG_067-29b>¶
　　陳其柱(蘇州人萬厯癸丑進士天啟中任昌平兵備道㢘介不阿時魏忠賢勢正張一日謁陵衆¶
皆匍匐郊迎其柱獨不往及入館舍又不為謁遂挂冠去)¶
¶
　　鄭國昌(號天符邠州人進士崇禎元年任永平兵備道軍興旁午供應不缺明年城破有勸出亡¶
者國昌厲叱之公服西向再拜曰臣力竭臣罪不可贖矣先令妻子縊死乃従容自盡事聞追贈太¶
僕寺卿従祀表忠祠)¶
¶
　　張　春(陜西同州舉人自刑部主事備兵永平執法不阿移病歸崇禎二年復起永平兵備收復¶
永灤嚴禁屠掠全活甚衆)¶
¶
　　盧象昇(宜興人天啟壬戌進士崇禎初知大名府擒斬巨盜馬翩翩擢兵備道流寇入畿南象昇¶
<pb:KR2k0041_WYG_067-30a>¶
屢邀擊之斬首無算象昇每戰恒先士卒刃及於鞍失馬以步鬬或督戰而酣旁睨他騎距躍上奪¶
其刃便以擊賊賊見輒駭曰此盧閻王遇即死由此相戒不敢犯)¶
¶
　　吳阿衡(字隆微裕州人進士崇禎初由寧夏道擢順天巡撫性嚴毅吏民望威屏息有饕弁投匭¶
欲以三百金獻阿衡阿衡硃筆大書顯示却之復加法處聞者莫不股慄)¶
¶
　　劉曰梧(南昌人以僉都御史巡撫順天除弊興利拔裨將孫顯祖數戰有功軍聲大振檄各属分¶
建義倉買穀備賑在任六年引老板留載道)¶
¶
　　孟學孔(武昌人進士任大名道遴州邑雋士日課之得其指授者咸掇科名至練士卒飭武備尤¶
有羊杜之風)¶
¶
<pb:KR2k0041_WYG_067-30b>¶
　　焦　馨(章邱人進士任大名道政執體要風裁振肅李司寇元白稱其未嘗建營壘以示威而威¶
著未嘗以名法馭下而下畏未嘗以慘礉繩民而民不敢犯時稱確論)¶
¶
　　范志完(虞城人進士任永平道増城堡覈驛傳鼓舞行伍作興學校任事三年百廢俱舉陞山西¶
巡撫)¶
¶
　　劉景耀(號嵩曙登封人進士任永平道時詔遣中官閲兵横甚景耀獨不往謁督師孫傳庭所部¶
不守紀律景耀不令入城傳庭怒欲中協將以法景耀不為惕事旋解)¶
¶
　　蔡懋徳(長洲人以㕘政備兵正定天久旱尺寸土皆焦懋徳禱雨輒應属邑民争迎之禱所至即¶
雨民歡呼曰兵道雨與巡按李模同心為政訪求利病不三月興除殆盡厯陞山西巡撫闖賊破城¶
<pb:KR2k0041_WYG_067-31a>¶
殉節死)¶
¶
　　楊　㢘(字方震農城人任順天府尹以文學飾吏事不茹柔吐剛惟省煩屏苛為務輦轂多私人¶
能禍福人雖誅求不遂然皆知其悃素共稱為有道賓興之嵗原其理而峻其防撙節諸費舊號舍¶
用葦盡易以木為經久計)¶
¶
　　吕　獻(字伯文新昌人先任應天府丞庶事煩劇専決不留改順天其煩劇倍應天而裁決益裕)¶
¶
　　李　瓚(崇禎中以副都御史巡撫順天築長城堡城募兵設隘勞績著聞賜白金文綺進尚書)¶
¶
　　髙　銓(保定巡撫立九則以編徭役時有奸民以民田獻為皇莊者上遣侍郎往勘寃聲撼野銓¶
曰上雅愛小民必不忍奪其生業以利左右堅請還民為業)¶
¶
<pb:KR2k0041_WYG_067-31b>¶
　　孫　瑋(保定巡撫剔蠧廣儲摧强撫弱卓有風裁時滹沱水溢衆勸乗船以避瑋不可第擇署中¶
稍髙處居之曰水至此惟有死既而水果及床而退人服其度)¶
¶
　　傅宗龍(字括蒼昆明人進士由太僕少卿任順天巡撫時將悍兵驕當事恒以不戢為患宗龍勤¶
訓練廣儲積謹斥堠精器械軍伍肅然)¶
¶
　　張鵬雲(字雨蒼陽城人進士由太常少卿繼傅宗龍為巡撫一依宗龍舊政軍民輯睦邉境以寧¶
知縣孫康同申請革除一切敝政鵬雲従之民尤感徳)¶
¶
　　汪應蛟(易州兵備有鑛璫熾甚露章劾之燄稍熄尋撫保定開葛沽水田嵗得米數萬石又因嵗¶
飢請減嵗額六萬利在民生)¶
¶
<pb:KR2k0041_WYG_067-32a>¶
　　姚孫榘(桐城人進士以御史備兵大名政務簡静而丰稜不可犯属吏無敢干以私者去後士民¶
追思之)¶
¶
　　王永吉(髙郵人進士崇禎十四年任通州兵備道按地編丁按丁征徭民困以甦嵗旱設法勸賑¶
全活甚衆擢山東巡撫去之日民為立祠)¶
¶
　　丁魁楚(永城人進士任大名道喜談兵尤尚儒雅獎拔經生與部署行伍交治不懈吏畏民思後¶
陞巡撫順天都御史)¶
¶
　　楊國柱(字廷石遼東人精騎射由百夫長不十年以軍功佩鎮朔將軍印總兵宣鎮以㢘静慈恵¶
為務崇禎十五年與本朝大兵戰于松山以衆寡不敵身被六鎗面中三矢¶
<pb:KR2k0041_WYG_067-32b>¶
死事聞贈卹賜祭建祠嵗祀額曰旌烈)¶
¶
　　馮師孔(字若魯原武人進士崇禎初由正定知府擢兵備道十五年監通州軍事時都城戒嚴勤¶
王兵四集往往殺良以冒功師孔按諸營冒者抵死自是良民得保首領尋命巡撫陜西流宼入城¶
殉節死)¶
¶
　　朱之馮(字樂山宛平人天啟乙丑進士崇禎末巡撫宣鎮時流寇已破寧武之馮率衆登陴設太¶
祖位誓衆死守檢朱衣一襲授従官曰有不幸以此裹我賊入城左右擁之行之馮曰離此一步無¶
死所矣乃易朱服南向叩首自縊死詳見忠節)¶
¶
　　徐　標(號鶴洲臨清人天啓乙丑進士崇禎末巡撫保定建言修練儲備四事詔頒示所在舉行¶
<pb:KR2k0041_WYG_067-33a>¶
十七年闖賊逼郡遣人持偽牌至標大怒碎之斬其使部將謝嘉福暗與賊通刼標西迎標大罵不¶
従至城西門交刃而死)¶
¶
　　金毓峒(字鶴沖完縣人崇禎甲戌進士以御史奉命監軍扼畿南要害乃馳至保定倡義誓衆為¶
固守計甲申三月城陷投古井死詳見忠節時保定知府何復同知邵宗元指揮劉忠嗣皆死之並¶
祀忠烈祠)¶
¶
　　朱廷煥(字中白山東單縣人崇禎甲戌進士大名兵備道有政蹟甲申三月寇急為書報父誓必¶
死偽將軍劉宗敏傳牌諭降廷煥碎牌斬使集紳民固守發大炮擊賊多死傷城破被執不屈死康¶
熙四十三年知縣金天定請建祠祀之)¶
¶
<pb:KR2k0041_WYG_067-33b>¶
　　本朝¶
¶
　　張存仁(字完真正黄旗世職浙江人順治七年總督三省駐節大名剪榆園巨寇畿南以寜庚寅¶
詔令考校守令文藝存仁躬涖各郡命題面試居官㢘幹者有一二語通曉即注上等否則文雖佳¶
亦乙之監司請其故存仁曰我武臣也朝廷命我校文我第考實文有偽實難欺也衆皆歎服康¶
熙初崇祀名宦)¶
¶
　　李䕃祖(字繩武遼東人順治十一年任三省總督正定西山久為寇踞地險難於用兵䕃祖諭井¶
陘道陳安國入賊巢撫之渠魁髙三出就撫涕泣輸誠卒為勇將畿北嵗饑民多流亡多為道殣䕃¶
祖疏請安集並請免逃人連坐之令康熙二十五年崇祀名宦)¶
¶
<pb:KR2k0041_WYG_067-34a>¶
　　苗　澄(任縣人旗籍順治十八年由侍衞授啓心郎厯僉都御史總督河務節制瀛海激濁揚清¶
整肅部伍晉兵部尚書總制四川)¶
¶
　　朱昌祚(山東人旗籍康熙四年三省總督練習治體洞達民情凡所興革不徇已私不執偏見人¶
咸服其公明卒諡勤愍康熙二十五年崇祀名宦)¶
¶
　　王登聨(奉天人康熙初巡撫直𨽻和平鎮静興革悉當吏恪民懐與總督朱昌祚同以圈撥事獲¶
罪後䝉一體贈䘏崇祀名宦)¶
¶
　　甘文焜(豐城人康熙初任直𨽻巡撫陞雲貴總督吴三桂謀逆抗節不従全家殉難)¶
¶
　　(贈兵部尚書諡忠果)¶
¶
<pb:KR2k0041_WYG_067-34b>¶
　　金世徳(字孟求遼東鐡嶺人康熙五年招撫閩海有功擢副都御史巡撫直𨽻周咨利弊有以紛¶
更進者世徳曰民生安危視乎督撫大法小自㢘民安物斯阜倘喜事邀功顧名思義謂巡撫何請¶
設總理錢穀刑名兩監司賦無逋冒獄鮮幽沈漳水滹沱桑乾諸河皆洚流秋漲沒民田八萬畆有¶
竒積年若徵輸世徳再疏請豁卒得捐除後以病請致仕奉)¶
¶
　　(㫖慰留力疾視事者二年及卒予祭葬諡清恵崇祀名宦)¶
¶
　　于成龍(字北溟永寧州舉人器識𢎞深操守㢘介始仕州縣即以逺大自期當滇黔用兵與當事¶
䇿戰守機宜事多竒中厯任府道臬藩政績顯著康熙十九年陞直𨽻巡撫奏免宣属水衝沙壓田¶
糧嚴禁下属讐訐上官惡習賑恤饑民核定驛站兵餉清保甲善偵緝盜風従此衰息商民咸安良¶
<pb:KR2k0041_WYG_067-35a>¶
法善政後皆遵守聖祖仁皇帝眷遇隆厚奏朝上夕)¶
¶
　　(可賜詩賜馬賜金寵賚優渥後陞兩江總督其治一如撫畿¶
時卒諡清端兩省並崇祀名宦雍正　一年奉特㫖入祀賢良祠)¶
¶
　　格爾古徳(滿洲人康熙二十一年任直隸巡撫明㫁有為整法度舉廢墜事雖瑣細必躬親之¶
而體自存畏懐兼至翕有同聲卒諡文清康熙五十五年崇祀名宦)¶
¶
　　于成龍(字振甲奉天人由廕生任樂亭知縣遷知通州以于清端薦陞江寧知府轉安徽按察使¶
康熙二十四年巡撫直隸政嚴貴近有犯必繩以法釐剔蠧弊如改徵狐皮折色免追淺夫工食停¶
止灰車協運革除芝蔴花絨雜派善政不可枚舉任縣水荒地數千頃産去糧存累民尤甚成龍據¶
<pb:KR2k0041_WYG_067-35b>¶
知縣王原祁申詳為之題請豁除民困以甦轉河道總督三十七年復以總督¶
管直隸巡撫事民慶再来有大小于公之頌尋陞兵部尚書兼右都御史總督河道卒)¶
¶
　　(賜諡襄勤康熙五十年崇祀名宦祠)¶
¶
　　郭世隆(奉天人康熙二十九年任直隸巡撫立身㢘潔處事鎮静嚴以懲貪猾寛以安良善属吏¶
奉為楷式督州縣建義倉買榖備賑未雨綢繆功施尤偉陞雲貴總督去至今民追思之)¶
¶
　　李光地(字晉卿安溪人康熙庚戌進士由兵部侍郎督學三輔以經術勵士子文體一軌於正巡¶
撫直隸正身率属畿内諸河悉由天津入海下流壅塞水多潰決光地次第經理引渾河别従柳岔¶
口出築子牙河堤使滹沱不得横溢棄土盡為沃壤馬厰經界與民地相錯奉)¶
¶
<pb:KR2k0041_WYG_067-36a>¶
　　(命遣八旗都統會勘光地以方田少廣法籌之一夕定疏請以地給民輸其税田賦以清陞太宰拜大學士¶
¶
　　卒諡文貞崇祀名宦雍正十一年奉特㫖入祀賢良祠)¶
¶
　　魏象樞(字環極蔚州人順治丙戌進士康熙二十一年以刑部尚書巡察直𨽻民瘼官箴親為詢訪¶
糾貪吏除慤惡雷厲風行畿内肅然天語慰勞褒嘉至再卒諡敏果崇祀名宦傳詳人物雍正¶
十一年奉特㫖入祀賢良祠)¶
¶
　　熊伯龍(字次侯漢陽人舉順治己丑㑹試第一提督順天學政崇尚實學釐正文體丹黄甲乙手¶
自評定鑑别精當苞苴不行士風為之振起卒祀名宦)¶
¶
　　許汝霖(海寧人進士康熙年以禮部侍郎督理子牙河務有築隄浚河功居民徳之祀青縣名宦¶
<pb:KR2k0041_WYG_067-36b>¶
祠)¶
¶
　　宋文運(南宫人順治乙丑進士康熙年由光禄卿陞順天府尹杜請謁絶交際事有不便於民者¶
革除殆盡畿甸肅清進刑部侍郎卒諡端慤崇祀順天府名宦傳詳人物)¶
¶
　　趙良棟(寜夏人康熙十二年任天津總兵整什伍勤簡練嚴以一號令誠以待士卒精熟陣法乘¶
機決䇿莫識其謀望重海内累官四川總督加兵部尚書卒諡襄忠祀天津名宦雍正十一年奉)¶
¶
　　(特㫖入祀賢良祠)¶
¶
　　丁思孔(字秦巖瀋陽人順治壬辰進士康熙八年任直隸守道出納平準吏胥不能為奸時東南¶
用兵供億浩繁思孔躬自措辦絶不擾民禮待紳士恤行户恵卒伍尤多善政擢江南按察使)¶
¶
<pb:KR2k0041_WYG_067-37a>¶
　　朱𢎞祚(髙唐州舉人康熙二十四年任直隸守道捐俸拯荒刋由單平鹽價舊有狐皮梨板累民¶
力為請免民尤徳之祀名宦)¶
¶
　　邵嗣堯(字子昆猗氏人進士厯任柏鄉清苑二縣俱以㢘能著稱康熙三十年陞守道清介持躬¶
苞苴杜絶僚吏肅然奉法特擢江南學使卒於官祀名宦)¶
¶
　　蔣三捷(遼東人嵗貢生順治元年由户部郎任通州兵備道性威嚴奸胥氣懾每月朔望赴城隍¶
廟講鄉約六則官師生儒及里老子弟次第立左右跪罪囚於庭前聽講講畢有罪者扑治寃抑者¶
辨釋人服其㫁稱其㢘云)¶
¶
　　甘文煃(豐城人貢生順治初任順廣兵備道時天下初定民心驚擾撫鞠備至安如承平後殉難¶
<pb:KR2k0041_WYG_067-37b>¶
鄖陽郡人遙祭為之失聲)¶
¶
　　陳維新(奉天人順治四年任昌平兵備道居官有恵政時渤海盜起捕者株連及州維新力為昭¶
雪民賴保全為立生祠)¶
¶
　　徐永順(遼東人順治六年為天津道時議𠞰洗静海諸邑永順力保天津無賊全活者無算)¶
¶
　　塗　廓(遼東人任河南河北兵巡道駐磁州順治六年寇陷隆平延及武安廓率親軍𠞰捕馬蹶¶
陣亡麾下蘇某亦力鬬死事平贈光禄寺卿於州北五里舖建祠祀之)¶
¶
　　宋　琬(字玉叔萊陽人進士順治十四年任永平道性明決遇事立剖奸宄斂跡境内肅然修學¶
宫及名宦郷賢兩祠又修樂器以光祀典輯府志以備文獻)¶
¶
<pb:KR2k0041_WYG_067-38a>¶
　　韓　璵(字六一沁水人進士順治十六年任易州兵備道㢘静公敏下車徧詣鄉士大夫家咨詢¶
民間利病言者或涉偏私能一一識别施行尤有要領在任二年丁内艱去民送至固闗)¶
¶
　　錢世清(字生一錢塘人貢生康熙四年任永平兵備道性寛而敏莅任數年百廢具飭)¶
¶
　　耿　介(登封人進士康熙初由翰林外補大名道澹泊寧静卓有風軌痛革陋弊苞苴不行吏畏¶
民懐未久以憂去父老走送數百里)¶
¶
　　梁　忠(遼東人康熙初任大名道察吏撫民寛嚴適中恩被三郡譽達四方)¶
¶
　　薛柱斗(延長人拔貢生康熙九年任天津道㢘以率属寛以恵民津門為兵民錯處奸宄雜沓之¶
所綏靖得宜境内帖服)¶
¶
<pb:KR2k0041_WYG_067-38b>¶
　　崔誼之(字老山平度州人進士康熙十年任通永道性寛和治政明決鞠讞不阿不徇饋送悉屏¶
絶之時以㢘静聞)¶
¶
　　楊維喬(寧海人康熙十九年任口北道庚申嵗歉力請蠲賑壤接雲中有豪勢販畧婦女越境者¶
嚴禁之存䘏周備保全甚多)¶
¶
　　宋　犖(商邱人康熙二十二年任通永道愛民禮士著有政績厯陞江西巡撫調撫江蘇在任十¶
八年吳民徳之晉吏部尚書)¶
¶
　　王　隲(福山人康熙二十五年任口北道旗丁利民地可種烟控部差員查丈隲力為詳請民不¶
失業迄今頌徳官至户部尚書)¶
¶
<pb:KR2k0041_WYG_067-39a>¶
　　曹首望(豐潤人康熙年由禮部郎出督通恵河道築堤挑淺蓄洩得宜漕艘商船均無阻滯在任¶
三年堤岸無衝決之患民利賴之)¶
¶
　　黄世發(貴州舉人康熙五十年任肅寧知縣恵愛在民輿情感戴厯陞營田觀察使巡厯勸導善¶
於其職後以病卒官囊槀蕭然不能歸櫬兼有肅寧任内積欠未完雍正九年六月奉)¶
¶
　　(特㫖褒䘏將所欠豁免令督藩佽助俾得扶櫬而歸)¶
¶
¶
¶
<pb:KR2k0041_WYG_067-39b>¶
¶
¶
¶
¶
¶
¶
¶
¶
　　畿輔通志卷六十七¶
¶
