# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:17.120248
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 120
<pb:KR2k0041_WYG_120-1a>¶
　　欽定四庫全書¶
¶
　　畿輔通志卷一百二十¶
¶
　　詩　五言排律¶
¶
　　唐¶
¶
　　太宗望海¶
¶
　　披襟眺滄海憑軾翫春芳積流横地軸疏派引天潢¶
仙氣凝三嶺和風扇八荒拂潮雲布色穿浪日舒光¶
照岸花分彩迷雲鴈斷行懐卑運深廣持滿守靈長¶
<pb:KR2k0041_WYG_120-1b>¶
有形非易測無源詎可量洪濤經變野翠島屢成桑¶
之罘思漢帝碣石想秦王霓裳非本意端拱且圖王¶
¶
　　太宗中山¶
¶
　　驅馬出遼陽萬里轉旂常對敵六竒舉臨&KR1967;八陣張¶
斬鯨澄碧海卷霧掃扶桑昔去蘭縈翠今來桂染芳¶
雲枝浮碎葉木鏡上朝光回首長安道方歡宴柏梁¶
¶
　　奉和春日望海應制　　　　　　楊師道¶
¶
　　春山臨渤海征旅輟晨裝迴瞰盧龍塞斜瞻肅慎鄉¶
<pb:KR2k0041_WYG_120-2a>¶
洪波廻地軸孤嶼映雲光落日驚濤上浮天駭浪長¶
仙臺隠螭駕水府泛黿梁碣石朝煙滅之罘歸鴈翔¶
北廵非漢后東幸異秦皇搴旗羽林客㧞距少年塲¶
龍擊驅遼水鵬飛出代方將舉青丘繳安訪白霓裳¶
¶
　　奉和宴中山　　　　　　　　　許敬宗¶
¶
　　飛雲旋碧海解網宥青丘眷徳停八駿觀風駐五牛¶
張樂臨堯野揚麾厯舜州中山獻仙酤趙媛發清謳¶
塞門朱鴈入郊藪紫麟游一舉氛霓静千齡徳化流¶
¶
<pb:KR2k0041_WYG_120-2b>¶
　　酬張子祁　　　　　　　　　　戴叔倫¶
¶
　　野人無本意散木任天才分向空山老何言上苑來¶
迢遥千里道依倚九層臺出處寧知命輪轅豈自媒¶
更慚張處士相與别蒿萊¶
¶
　　樂城館中還歸　　　　　　　　張子容¶
¶
　　異縣天隅僻孤㠶海畔過徃來鄉信斷留滯客情多¶
臘月聞雷震東風感歳和蟄蟲驚戸穴巢雀起庭柯¶
徒對芳樽酒其如伏枕何歸來理舟楫滄海正無波¶
¶
<pb:KR2k0041_WYG_120-3a>¶
　　明¶
¶
　　永平道中　　　　　　　　　　王世貞¶
¶
　　盧龍左馮翊白馬舊安西浴日滄溟小摧天碣石低¶
虎沉飛將羽龍出慕容題驅傳令支塞問津卑耳溪¶
荒祠孤竹並讓國大名齊引首哀兵鏃沾膺愧馬蹄¶
榆闗秋一帯慎莫動征鼙¶
¶
　　過昌平擬上經畧許中丞　　　　王世貞¶
¶
　　豹隠終南奪龍韜薊北專建牙三輔色吹角七陵煙¶
<pb:KR2k0041_WYG_120-3b>¶
星斗青萍外闗河紫氣前雙鵰下鳴鏑萬馬聽揮鞭¶
辟易燕支嶺峥嶸苜蓿天高樓明月嘯横槊大風篇¶
白髪籌邊早黄金募士偏還應報烽火不復近甘泉¶
¶
　　莫春&KR0363;雀山恭謁神應王廟　　　傅　梅¶
¶
　　扁鵲何年廟巍然倚太行神功徴異代徽號等諸王¶
禮重春秋祀衣垂日月章鐘聲喧綺閣幡影暗雕梁¶
碑勒前朝字爐焚外國香丹青存古碧苔蘚剝虛廊¶
八柱龍蛇動孤壇觀鶴翔峰霞明爛熳邨樹遠蒼茫¶
<pb:KR2k0041_WYG_120-4a>¶
霧重晴疑雨山空晝亦涼虹橋寒溜響鳥道野花芳¶
青嶂千屏立白雲匹練長栢根穿石窟桃蘂媚春陽¶
何處無靈藥當年有秘方上池疑此地想像受長桑¶
¶
　　春日同冀肖甫侍御傅元鼎明府武靖甫孝㢘李¶
膏乙茂才游蓬鵲山　　　　　白南金¶
¶
　　勝會逄三月同遊屬二難星從河朔聚劍自斗牛看¶
御史乘驄馬王孫佩紫蘭春風吹緩帯爽氣度層巒¶
天險雲移杖霞明晩當餐丹青垂古廟香火間元壇¶
<pb:KR2k0041_WYG_120-4b>¶
幢影凌煙起鐘聲落水寒栢蟠交徑石栁蔭一邨灘¶
草色都分席桃花半插冠攀崖僧掖久歌曲鳥聽殘¶
月小流光細杯深引量寛長卿雖病渴猶伴故人歡¶
¶
　　直沽城　　　　　　　　　　　王　洪¶
¶
　　水出漁陽郡山横薊北天高樓瞰海日遠嶼入江煙¶
市集諸番舶軍屯列陣田風髙悲鼔角霧重失旌旃¶
匪獨闗河壯由來節槩全精兵亘雲朔勁騎出幽燕¶
大漠黄塵外三韓落照前將持定遠䇿不用繞朝鞭¶
¶
<pb:KR2k0041_WYG_120-5a>¶
　　本朝¶
¶
　　讀明季魏孝子學洢贈鹿太公百韻詩摘四十韻¶
¶
　　李光地¶
¶
　　明衰當晩造時事沸扵湯亂象成郊野深根起廟廊¶
蠅營渝白黑龍戰混元黄占得守宫兆星搖宦者芒¶
晉君迷二豎秦國棄三良處士摧東漢清流湛末唐¶
祖宗優積累節義滚成行慘裂聞周魏彫殘繼左楊¶
即家誅宿舊提逮出軍廂孝子紛營䕶忠臣自慨慷¶
<pb:KR2k0041_WYG_120-5b>¶
緹縈誠可憫張儉豈曾藏烈烈名家子哀哀岐路傍¶
上書嗟聽遠避迹畏聲揚投命明知徳抽肝發頌章¶
閒情皆懇欵苦調反鏗鏘猶切完巢望終罹滅性殃¶
詩辭盈百韻才藻歎兼長宜作時之瑞如何遇不祥¶
瓊英灰烈焰碧蕙殄秋瀼漫説身無就吾云行已芳¶
不亡是聃壽何處論彭殤鹿氏傳忠孝燕臺擅族望¶
直辭批衮闕偉績佐巖疆子也遑將父翁言但死王¶
太公故韋素義問滿衣裳交盡南州彦亭齊北海香¶
<pb:KR2k0041_WYG_120-6a>¶
奉常怡暮景閣老事高陽雨化江村席風移易水鄉¶
承顔伸稚慕蒿目激中腸他日孤城碎空身白刃當¶
賢郎哀毁甚魏子後先相始悟兹亭闢無心海内颺¶
平生多與許變故忍忘將直為憂同病非因救有䘮¶
草枯憐臭味狐死痛悲傷任俠寧堪儗求仁庶可方¶
山戎表孤竹昌國剩汶篁臣子垂千祀幽燕有耿光¶
斯人良繼躅况我舊乘障感彼蓼莪什賡歌為變商¶
¶
　　壬申八月¶
¶
<pb:KR2k0041_WYG_120-6b>¶
　　皇上駕幸古北口道獻嘉禾一莖數穗¶
¶
　　命侍臣馳送午門傳示百官葢見稼穡之為寶而禎祥所¶
不尚也然惟不以為瑞而瑞莫大焉恭紀五言¶
¶
　　排律二十韻用誌盛事　　　　楊大鶴¶
¶
　　六飛巡幸日萬寳告成時朔野金風拂秋原玊穂披縱横¶
連潁發左右帯芒垂殖自西山種栽從北里移飄香¶
隨輦路吐秀溢邊陲共識中和藴縁知品彙滋壤壚¶
膏並沃稌黍性皆宜異畝其同潁騈莖共挺枝歳功¶
<pb:KR2k0041_WYG_120-7a>¶
當㤗運物類應昌期逺服俱呈瑞明堂正受釐勞謙¶
¶
　　崇聖徳優渥慶天施闕下千官列雲中一騎馳歡呼齊紫¶
陌拜舞徧彤墀金縷銀縚賦黄麰黒秬辭稱揚從古¶
昔徴騐遜今兹觧阜虞琴奏盈寧豳管吹烝嘗歌億¶
秭保介誦京坻一氣原相感交孚信有之世咸臻渾¶
噩靈盡効神祗敢獻嘉禾什難伸鳬藻私¶
¶
　　永定河告成　　　　　　　　　姜宸英¶
¶
　　民瘼知何限¶
¶
<pb:KR2k0041_WYG_120-7b>¶
　　皇心實未寧自天來滲漉行地到滄溟水是渾河舊源從¶
石景經奔流嗟在昔潤下有誰令漲合桃花泛歌成¶
瓠子聽禹功秉璧告漢績勒碑銘况異懐襄勢兼資¶
黍稷馨一呼畚鍤就不日鑿疏停飲犢隨田父眠鷗¶
任釣汀沿堤聞滑滑映畝見青青擊壤多同樂行吟¶
少獨醒¶
¶
　　賜名徴¶
¶
　　帝力長此䕶生靈¶
¶
<pb:KR2k0041_WYG_120-8a>¶
　　保定謁楊忠愍公祠兼讀遺集　　陶祥武¶
¶
　　兩疏千秋壯雙祠百代名中流思砥柱吾道有干城¶
筆落寒姦膽風高恥義聲丹心悲未了鐡骨氣猶生¶
¶
　　御碣旌遺直¶
¶
　　宸章表獨清聞風起頑懦瞻像動精誠枷鎻餘香逺乾坤¶
一蒂輕(公詩有此身不是乾坤蒂留我蒼天欲若何句)遺編重展誦憤激涕¶
縱横¶
¶
　　壬子孟春改定營田恭紀　　　　王　恪¶
¶
<pb:KR2k0041_WYG_120-8b>¶
　　睿照懸離日¶
¶
　　綸音轉㢲風土宜徴物性嵗歛識農功流濁苗方盛泥留¶
岸日崇旱乾難潤下泛溢更遥冲盡善資羣䇿無欺¶
効藎忠良謨陳地利碩徳啟¶
¶
　　宸聰太僕分巡重尚書總制隆山區圍瘠薄水脈夾巃嵸¶
勢險尋常外¶
¶
　　恩移浩蕩中便民仍舊貫履畝賜恆豐原隰高卑露林谿¶
曲折窮歡聲輿望慰喜色衆情通輔助　賢王畧承¶
<pb:KR2k0041_WYG_120-9a>¶
宣¶
¶
　　聖主衷史臣書大有從此萬方同¶
¶
　　詩　七言排律¶
¶
　　本朝¶
¶
　　保陽郡城古蓮花池為元將張柔故宅亭軒疎厰¶
景物宜人向稱勝地癸丑夏日奉¶
¶
　　命建設書院遂卜基扵此¶
¶
　　聖徳作新士風丕振敬賦七言長律十六韻用紀其盛¶
¶
<pb:KR2k0041_WYG_120-9b>¶
　　陳　福¶
¶
　　韋杜風雲閶闔通士林加沐¶
¶
　　聖恩隆經帷平啟蓮池勝講席遥承¶
¶
　　桂殿崇舊創亭臺推甲第新移鐘鼔換琳宫高槐尚識¶
將軍樹茂草争披君子風三輔生徒趨宛洛萬邦聲¶
教首岐豐嵳峩畫棟奎文麗㶑灧澄波月印融傑閣¶
収藏仍萬卷(池上舊有萬卷樓)圜橋觀聽擬三雍雲垂寶笈¶
繙金匱氣繞珠璣吐玉虹翠葢曉分藜燄碧丹房宵¶
<pb:KR2k0041_WYG_120-10a>¶
映蠟檠紅絃歌更足拈花笑香豔寧誇掞藻工霧起¶
鱣堂知隠豹薪傳鹿洞鄙雕蟲湔磨麗澤藏修密袚¶
濯蒙泉徳性充逸足駸駸方樹駿英聲奕奕競流鴻¶
早看淳俗登三古旋聽嘉謨逹四聰鳴鶴滿陰占子¶
和¶
¶
　　飛龍當御慶雲從嵩陽嶽麓多名蹟何似¶
¶
　　昌期仰¶
¶
　　帝功¶
¶
<pb:KR2k0041_WYG_120-10b>¶
　　古蓮花池建設書院恭紀　　　　陶祥武¶
¶
　　蓮池勝地絶塵埃舊日元戎甲第開(為元將張柔故宅)¶
¶
　　帝徳文明先譽髦¶
¶
　　皇仁樂育起蒿萊樓高横翠丹青古(横翠樓為保陽勝蹟)亭架臨漪¶
錦繡堆(池上有臨漪亭)碧葢向依蒼珮展紅衣新傍絳帷栽¶
浮錢沼上占風動墜粉花前見子來萬卷藏書雄上¶
谷(池北舊有萬卷樓)千金市駿重燕臺蜚英聿起¶
¶
　　畿南秀連茹羣空冀北材几席影涵明鏡裏絃歌聲繞¶
<pb:KR2k0041_WYG_120-11a>¶
綠雲隈文心活潑源頭水生意參差雨後苔學遡濂¶
溪敦夙愛香傳華井毓靈荄雍雍振鷺儒風茂郁郁¶
菁莪¶
¶
　　聖澤培三輔山川同炳蔚¶
¶
　　九天雲漢仰昭回¶
¶
　　昌期首闢&KR0363;壺境紀筆深慚作賦才¶
¶
　　邯鄲道上恭謁吕仙祠感懐十韻　申重熙¶
¶
　　昔聞青犢罏邊事今向黄梁道上行清濁漳流朝暮¶
<pb:KR2k0041_WYG_120-11b>¶
續聰明山色古今横廻車義重依然巷完璧功高奚¶
啻城漸老漸諳消長理看雲看徹徃還情閒心種種¶
吟方穏噩夢依依意亦平駐景丹砂終妄想忘懐白¶
墮豈逃名昌黎牛斗雖由命絳縣塗泥實自輕長揖¶
未曾干顯者瓣香或可拜先生華胥儻在人間遇蕉¶
鹿原非枕上争擬仗詩媒乞仙術夢回鐘鼎舊家聲¶
¶
　　詩　五言絶句¶
¶
　　唐¶
¶
<pb:KR2k0041_WYG_120-12a>¶
　　易水　　　　　　　　　　　　駱賓王¶
¶
　　此地别燕丹壯士髪衝冠昔時人已沒今日水猶寒¶
¶
　　郭隗　　　　　　　　　　　　陳子昻¶
¶
　　逄時獨為貴厯代豈無才隗君亦何幸遂起黄金臺¶
¶
　　幽州　　　　　　　　　　　　李　益¶
¶
　　征戍在桑乾年年薊水寒殷勤驛西路此去向長安¶
¶
　　造書臺　　　　　　　　　　　岑　參¶
¶
　　野寺荒臺晩天寒古木悲空街有鳥跡猶似造書時¶
¶
<pb:KR2k0041_WYG_120-12b>¶
　　登郭隗臺　　　　　　　　　　皇甫松¶
¶
　　燕相謀在兹積金黄巍巍上者欲何顔使我千載悲¶
¶
　　除夜宿洺州　　　　　　　　　白居易¶
¶
　　家寄闗西住身為河北游蕭條歳除夜旅泊在洺州¶
¶
　　五代¶
¶
　　竇氏五子　　　　　　　　　　馮　道¶
¶
　　燕山竇十郎教子以義方靈椿一株老丹桂五枝芳¶
¶
　　金¶
¶
<pb:KR2k0041_WYG_120-13a>¶
　　郎山雜詠　　　　　　　　　　趙秉文¶
¶
　　造化摶清氣秀出天城山青松伴僧老白雲如我閒¶
(天城)¶
¶
　　房駟落人間入石露雙碧月明聞夜嘶驚落山頭石¶
(馬耳峯)¶
¶
　　藹藹春雲滋巖溜滴泉乳獨留一泓碧去作人間雨¶
(泓雲泉)¶
¶
　　南北兩石門上下一靈鷲仰看蓮峯立忽見天門透¶
<pb:KR2k0041_WYG_120-13b>¶
(上龍門)¶
¶
　　亂峯排鳥道一水會龍門禹力不到處猶知滄海尊¶
(下龍門)¶
¶
　　元¶
¶
　　邨居雜詩四首　　　　　　　　劉　因¶
¶
　　鄰翁走相報隔窗呼我起數日不見山今朝翠如洗¶
黄昏雨氣濃喜色滿南畝誰知一夜風吹放門前栁¶
獨立偶懐古臨風還自傷一聲樵唱起回首暮山蒼¶
<pb:KR2k0041_WYG_120-14a>¶
削樹題詩句畫沙知酒籌他年成故事蕭㪚更風流¶
¶
　　明¶
¶
　　西山　　　　　　　　　　　　郝　敬¶
¶
　　西山三百寺十日徧經行歸與家人語山多不記名¶
¶
　　慈恩寺　　　　　　　　　　　李東陽¶
¶
　　水繞湖邊樹花垂石上藤長來寺前坐不識寺前僧¶
¶
　　廣福觀　　　　　　　　　　　李東陽¶
¶
　　飛樓凌倒景下照清徹底時有步虛聲隨風度湖水¶
¶
<pb:KR2k0041_WYG_120-14b>¶
　　夏日過韋園作　　　　　　　　陶望齡¶
¶
　　清池不濡軌時有幽鷺浴臨流㣲風來端坐意已足¶
¶
　　本朝¶
¶
　　過滄州　　　　　　　　　　　王士禎¶
¶
　　春草千里合春波兩岸生迢迢新栁色碧過丱兮城¶
¶
　　趙簡子渡河處　　　　　　　　王士禎¶
¶
　　鷄鳴問津吏冰雪滿交河日上廻風起如聞河激歌¶
¶
　　燕京郊西雜詠　　　　　　　　朱彝尊¶
¶
<pb:KR2k0041_WYG_120-15a>¶
　　香山十八盤盤盤種松栢唯見獨行僧稀逄採樵客¶
(十八&KR0777;)¶
¶
　　高梁寒食時昔年盛游冶隔水百重花長堤兩走馬¶
(高梁河)¶
¶
　　鯈魚千百頭湖水二三尺有時白雲生不見釣臺石¶
(釣臺)¶
¶
　　吾笑石季龍爾何知好士羅致山城中哀哉數君子¶
(君子城)¶
¶
<pb:KR2k0041_WYG_120-15b>¶
　　雕宮委礓礫暗粉剝莓苔想見明昌日芙蓉殿脚開¶
(芙蓉殿)¶
¶
　　亂石侵花當奔沙擁樹根黄牛岡上月横笛過前村¶
(黄牛岡)¶
¶
　　壤磴接雲根流泉來樹底婉轉入僧厨淙淙鳴不已¶
(香水院)¶
¶
　　禪枝啼谷鳥忍草䕶松闗偶入樵人逕桃花又一山¶
(夾山寺)¶
¶
<pb:KR2k0041_WYG_120-16a>¶
　　石罋久已徙青山仍舊名去都無一舍已覺旅塵清¶
(罋山)¶
¶
　　獲鹿道中望抱犢山　　　　　　王士禄¶
¶
　　茫茫懐古心悠悠鹿泉路不逄抱犢人悵望青山暮¶
¶
　　藺相如回車處　　　　　　　　竇克勤¶
¶
　　能叱秦王暴方回趙相車若非操勝算社稷懼邱墟¶
一避國威壯將軍亦負荆強鄰雖虎視不敢數加兵¶
¶
　　詩　七言絶句¶
¶
<pb:KR2k0041_WYG_120-16b>¶
　　唐¶
¶
　　咏高漸離詩　　　　　　　　　李　白¶
¶
　　燕南壯士吳門豪筑中置鉛魚隠刀感君恩重許君¶
命泰山一擲輕鴻毛¶
¶
　　易水詩　　　　　　　　　　　馬　戴¶
¶
　　荆軻西去不復返易水東流無盡期落日蕭條薊城¶
北黄沙白草任風吹¶
¶
　　送客還幽州　　　　　　　　　李　益¶
¶
<pb:KR2k0041_WYG_120-17a>¶
　　怊悵秦城送獨歸薊門雲樹遠依依秋來莫射南來¶
鴈縱遣乘春更北飛¶
¶
　　滹沱見蕃使　　　　　　　　　李　益¶
¶
　　漠南春色到滹沱邊栁青青塞馬多萬里江山今不¶
閉漢家頻許郅支和¶
¶
　　易水　　　　　　　　　　　　胡　曾¶
¶
　　一旦秦王馬角生燕丹曾此别荆卿行人欲識無窮¶
恨聽取東流易水聲¶
¶
<pb:KR2k0041_WYG_120-17b>¶
　　渡滹沱河　　　　　　　　　　胡　曾¶
¶
　　光武經營業未興王即兵革暫憑陵湏知後漢功臣¶
力不及滹沱一片冰¶
¶
　　過邯鄲　　　　　　　　　　　胡　曾¶
¶
　　曉入邯鄲十里春東風吹下玊樓塵青娥莫怪頻含¶
笑記得當年失步人¶
¶
　　渡桑乾　　　　　　　　　　　賈　島¶
¶
　　客舍幷州已十霜歸心日夜憶咸陽無端又渡桑乾¶
<pb:KR2k0041_WYG_120-18a>¶
水却望幷州是故鄉¶
¶
　　邊庭怨　　　　　　　　　　　盧　弼¶
¶
　　春衣昨夜到榆闗故國煙花想已殘小婦不知歸未¶
得朝朝應上望夫山¶
¶
　　盧龍塞外草初肥燕乳平蕪曉不飛鄉國近來音信¶
斷至今猶自着寒衣¶
¶
　　泊花石浦　　　　　　　　　　劉言史¶
¶
　　舊業藂臺廢苑東㡬年為梗復為&KR0363;杜鵑啼斷回家¶
<pb:KR2k0041_WYG_120-18b>¶
夢半在邯鄲驛樹中¶
¶
　　經賈島墓　　　　　　　　　　鄭　谷¶
¶
　　水繞荒村縣路斜耕人訝我乆咨嗟重來兼恐無尋¶
處落日風吹鼓子花¶
¶
　　宋¶
¶
　　瓦橋闗　　　　　　　　　　　歐陽修¶
¶
　　古闗衰栁聚寒鴉駐馬城邊日影斜猶去西樓二千¶
里行人到此莫思家¶
¶
<pb:KR2k0041_WYG_120-19a>¶
　　過白河澗　　　　　　　　　　蘓　轍¶
¶
　　亂山環合疑無路小徑縈廻長傍溪髣髴夢中尋蜀¶
道興州東谷鳳州西¶
¶
　　還雄州　　　　　　　　　　　沈文通¶
¶
　　濟濟新聲出禁潢邊城一聽醉千觴明朝便是南歸¶
客已覺身依日月傍¶
¶
　　使遼至雄闗　　　　　　　　　彭汝助¶
¶
　　馬頭今日過中都到得雄州更有書道路莫嗔音問¶
<pb:KR2k0041_WYG_120-19b>¶
少天寒沙漠鴈來疏¶
¶
　　邯鄲道　　　　　　　　　　　范成大¶
¶
　　薄曉霜侵使者車邯鄲阪峻且徐驅困來也作黄梁¶
夢不夢封侯夢石湖¶
¶
　　邢臺驛　　　　　　　　　　　范成大¶
¶
　　太行東麓照邢州萬疊煙螺紫翠浮誰解登臨管風¶
物枯荷老栁替人愁¶
¶
　　内丘梨園　　　　　　　　　　范成大¶
¶
<pb:KR2k0041_WYG_120-20a>¶
　　汗後鵝梨爽似冰花身耐乆老猶榮園翁指似還三¶
嘆曾共翁身見太平¶
¶
　　趙州石橋　　　　　　　　　　范成大¶
¶
　　石色如霜鐡色新洨河南北尚通津不因再度皇華¶
使誰洗奚車塞馬塵¶
¶
　　東坡祠堂　　　　　　　　　　范成大¶
¶
　　化原坊裏尚黌堂聞道蘓仙有奉嘗想見當年行樂¶
處牙旗鐡馬照金章¶
¶
<pb:KR2k0041_WYG_120-20b>¶
　　望都　　　　　　　　　　　　范成大¶
¶
　　荒寺䟽鐘解客鞍由山東畔白煙寒望都風土連唐¶
縣翁媪排門帯癭看¶
¶
　　范陽驛　　　　　　　　　　　范成大¶
¶
　　郵亭偪仄但宜冬恰似披裘坐土空枕上驚回丹閣¶
夢屋頭白塔滿鈴風¶
¶
　　琉璃河　　　　　　　　　　　范成大¶
¶
　　煙林葱蒨帶回塘橋影驚人失睡鄉健起褰帷揩病¶
<pb:KR2k0041_WYG_120-21a>¶
眼琉璃河上看鴛鴦¶
¶
　　灰洞　　　　　　　　　　　　范成大¶
¶
　　塞北風沙漲㡌檐路經灰洞十分添㨿鞍莫問塵多¶
少馬耳冥濛不見尖¶
¶
　　良鄉　　　　　　　　　　　　范成大¶
¶
　　新寒凍指似排籖村酒雖酸未可嫌紫爛山梨紅皺¶
棗總輸易栗十分甜¶
¶
　　過河間夜宿家則翁三絶　　　　文天祥¶
¶
<pb:KR2k0041_WYG_120-21b>¶
　　空有丹心貫碧霄泮冰亡國不崇朝小臣萬死無遺¶
嘅曾見天心十八朝¶
¶
　　南歸鴈蕩報郎君老子精神健十分不為瀛州復相¶
見阿戎翻隔萬山雲¶
¶
　　江南車葢走燕山老子傍觀袖手閒見説新詩題甲¶
子桃源元只在人間¶
¶
　　滹沱河　　　　　　　　　　　文天祥¶
¶
　　過了長江與大河横流數仞絶滹沱蕭王麥飯曾倉¶
<pb:KR2k0041_WYG_120-22a>¶
卒回首中天感慨多¶
¶
　　金¶
¶
　　盧溝　　　　　　　　　　　　趙秉文¶
¶
　　河分橋柱如瓜蔓路入都門似犬牙落日盧溝溝上¶
栁送人㡬度出京華¶
¶
　　鷄鳴山　　　　　　　　　　　趙秉文¶
¶
　　煙蒸山腹晴猶濕河帶冰澌暖漸流獨立鷄鳴看日¶
出五雲多處是皇州¶
¶
<pb:KR2k0041_WYG_120-22b>¶
　　元¶
¶
　　咏白溝河　　　　　　　　　　郝　經¶
¶
　　易水南邊是白溝北人為界海東頭石郎作帝從珂¶
敗便割燕雲十六州¶
¶
　　抱陽山　　　　　　　　　　　郝　經¶
¶
　　孱顔蒼玉抱幽村突兀雙龍窟宅尊回首萬山東盡¶
處冷煙平逺半乾坤¶
¶
　　沙丘臺　　　　　　　　　　　王　惲¶
¶
<pb:KR2k0041_WYG_120-23a>¶
　　一從竒貨落韋機秦自莊襄統已非大寶前依王命¶
論牛當馬後一何為¶
¶
　　高璧投來識已真沙丘臺下泣宫臣事機説到還元¶
處造物扵中太戯人¶
¶
　　玉河　　　　　　　　　　　　馬祖常¶
¶
　　御溝春水曉潺湲直似長虹曲似環流入宫牆纔咫¶
尺便分天上與人間¶
¶
　　李陵臺　　　　　　　　　　　許有壬¶
¶
<pb:KR2k0041_WYG_120-23b>¶
　　李陵臺下駐分臺紅藥金蓮徧地開斜日一鞭三十¶
里北山飛雨逐人來¶
¶
　　故縣道中　　　　　　　　　　安　熙¶
¶
　　塵事年來亦屢更此身與世淡無情敝裘羸馬嘉陽¶
道只有雲山管送迎¶
¶
　　過獻王墓　　　　　　　　　　薩都拉¶
¶
　　西風老樹昏鴉集日落荒城暮雨崩寂寞斷碑秋草¶
裏行人遙指獻王陵¶
¶
<pb:KR2k0041_WYG_120-24a>¶
　　宿長蘆　　　　　　　　　　　薩都拉¶
¶
　　栁花漠漠春歸寺栁色青青晩渡江屋角松聲撼風¶
雨道人一夜不開窗¶
¶
　　代王城金波泉　　　　　　　　李光溥¶
¶
　　一脈金波喚作泉孤城小小帶疏煙從容三讓登車¶
後黼黻炎劉四百年¶
¶
　　早發滹沱感冰合　　　　　　　陳　孚¶
¶
　　征鼔連天戰血紅存亡只寄寸冰中憑誰剪取麒麟¶
<pb:KR2k0041_WYG_120-24b>¶
碧畫作雲臺第一功¶
¶
　　吕公祠　　　　　　　　　　　陳　孚¶
¶
　　山形夭矯蒼精劍日氣瞳矇紫磨丹度盡世人人不¶
識青烟起處是邯鄲¶
¶
　　明¶
¶
　　薊門聞笛　　　　　　　　　　林　榮¶
¶
　　冒寒重到塞垣游鐡笛依依起戍樓應有盛唐遺譜¶
在月中三唱小梁州¶
¶
<pb:KR2k0041_WYG_120-25a>¶
　　項節婦　　　　　　　　　　　林　榮¶
¶
　　一生孤苦分宜堪鄰女相憐不整簪向使此身江北¶
老祗應揮涙想江南¶
¶
　　杏花臺　　　　　　　　　　　王　璜¶
¶
　　二月南郊載酒頻古臺寂寞杏花春林間黄鳥休窺¶
客不是當年舊主人¶
¶
　　老去光隂落日斜春風杖屨意長嗟祗應有恨憐芳¶
草總是無緣看杏花¶
¶
<pb:KR2k0041_WYG_120-25b>¶
　　夏日出文明門　　　　　　　　薛　瑄¶
¶
　　文明門外栁隂隂百轉黄鸝送好音行過御溝回望¶
處鳳凰樓閣五雲深¶
¶
　　古北口　　　　　　　　　　　倪　敬¶
¶
　　虎豹森嚴雉堞牢亂山如㦸入雲高驅車直上西岡¶
頂沙漠依稀見白旄¶
¶
　　修滹沱河有感　　　　　　　　尹　耕¶
¶
　　高築長隄深濬河黄埃赤日奈如何休將汗滴滹沱¶
<pb:KR2k0041_WYG_120-26a>¶
水滴入滹沱水更多¶
¶
　　塞上曲送王元美　　　　　　　李攀龍¶
¶
　　燕山寒影落高秋北折榆闗大海流馬上白雲隨漢¶
使不知何處不堪愁¶
¶
　　易水詩　　　　　　　　　　　傅　珪¶
¶
　　荒邨野寺古今秋白澗西來易水流徴羽聲中悲士¶
怒不知别後㡬同讐¶
¶
　　易水詩　　　　　　　　　　　馮惟敏¶
¶
<pb:KR2k0041_WYG_120-26b>¶
　　水聲山色自前朝西望彊秦萬里遥一自荆卿從此¶
去秋風千載尚蕭蕭¶
¶
　　居庸闗　　　　　　　　　　　皇甫汸¶
¶
　　山城落日照居庸抗嶺廻巒紫翠重十月邊陲塵不¶
起萬年陵寢霧常封¶
¶
　　盧龍署中有寄　　　　　　　　王世貞¶
¶
　　山城小雨鷓鴣啼楊栁辭寒緑正齊我夢春閨獨不¶
見怕乘雲雨過遼西¶
¶
<pb:KR2k0041_WYG_120-27a>¶
　　昌黎石門　　　　　　　　　　杜　謙¶
¶
　　鰲駕山來碣石間兩厓雄峙作重闗池橋水自龍津¶
出仙館人從鳥道還¶
¶
　　譜孤竹舊事感悼　　　　　　　王仲黙¶
¶
　　劍解雙龍記玉樓繁華如夢水東流年來鶴返家山¶
路秃栁殘松共語愁¶
¶
　　本朝¶
¶
　　保定閲兵　　　　　　　　　　果親王¶
¶
<pb:KR2k0041_WYG_120-27b>¶
　　忠愛心餘纘武功私豵獻豜有遺風旬宣¶
¶
　　帝命教冬閲攘臂爭開霹&KR0748;弓¶
¶
　　又¶
¶
　　琱弧月偃㦸霜銛駟介麃麃整暇傳旄羽繽紛金鼓¶
肅静如山岳動如川¶
¶
　　侍從登景山　　　　　　　　　張　英¶
¶
　　追隨登陟翠㣲峯馬首雲生石上松俯視萬家圖畫¶
裏祇因身得近¶
¶
<pb:KR2k0041_WYG_120-28a>¶
　　飛龍¶
¶
　　唐槐　　　　　　　　　　　　李基和¶
¶
　　記得開元寺裏松半隨濃艷謝春風白頭誰復譚天¶
寶烽火漁陽剩此翁¶
¶
　　盧溝張華舊居　　　　　　　　田　雯¶
¶
　　水志山經入洛餘黄埃一路撲金車橋邊先到張華¶
宅借讀嫏嬛數卷書¶
¶
　　樓桑村酈道元故里　　　　　　田　雯¶
¶
<pb:KR2k0041_WYG_120-28b>¶
　　螺髻煙&KR0183;獨鹿青酈生宅畔月泠泠燈紅一寸樓桑¶
夜還註桑欽舊水經¶
¶
　　定州懐古三首　　　　　　　　王士禎¶
¶
　　公子曾聞雅善詩倉唐一對使人悲翻憐徃日申生¶
死不觧晨風與黍離¶
¶
　　一代詩家劉夢得元和標格冠當時欲尋陋室知何¶
處斜日空城徧兎葵¶
¶
　　三守江湖鬢欲星太行了了送餘青﨑嶇海外歸來¶
<pb:KR2k0041_WYG_120-29a>¶
晩無復絲絇侍禁庭¶
¶
　　七夕宿獲鹿縣話别感成　　　　王士禎¶
¶
　　無數青山繞縣門秋河斜處已黄昏來朝又向并州¶
路雙淚憑君寄故園¶
¶
　　雄縣道中雪　　　　　　　　　王士禎¶
¶
　　闗河暝色冷征裘徃事公孫戰伐秋趙北燕南盡煙¶
水茫茫風雪易京樓¶
¶
　　賈島峪　　　　　　　　　　　姜宸英¶
¶
<pb:KR2k0041_WYG_120-29b>¶
　　荒墳無路草芊芊高塚何人亦道邊占得千秋五字¶
在休將窮薄笑前賢¶
¶
　　安肅道中　　　　　　　　　　竇克勤¶
¶
　　舉頭紅日耐深寒忘却悠悠行路難南去逄人聊一¶
問高堂可許寄平安¶
¶
　　琉璃河　　　　　　　　　　　顧嗣立¶
¶
　　日欲沉如赤玉盤燕脂逬破暮天寛愛他六里河中¶
浪却少鴛鴦對對看¶
¶
<pb:KR2k0041_WYG_120-30a>¶
　　涿州　　　　　　　　　　　　蔣廷錫¶
¶
　　遠樹㣲茫綴碧空范陽驛畔塔鈴風驚回驢背江南¶
夢恍似金山落照中¶
¶
　　白溝河　　　　　　　　　　　蔣廷錫¶
¶
　　安肅軍邊䇿馬過涓流如帯不爭多兩河已付耿南¶
仲却要區區巨馬河¶
¶
　　詩　六言¶
¶
　　北周¶
¶
<pb:KR2k0041_WYG_120-30b>¶
　　高句麗　　　　　　　　　　　王　襃¶
¶
　　蕭蕭易水生波燕趙佳人自多傾盆覆盌漼漼垂手¶
奮袖婆娑不惜黄金㪚盡只畏白日蹉跎¶
¶
　　元¶
¶
　　定州禪寺　　　　　　　　　　李光溥¶
¶
　　幽鳥避人飛去好風戀竹頻來為愛僧家庭宇莫教¶
踏破蒼苔¶
¶
　　畫棟朱簾雲雨玉簫金粉霓裳千古太平朝野一聲¶
<pb:KR2k0041_WYG_120-31a>¶
烽火漁陽¶
¶
　　再見封侯萬户立談白璧一雙詎羡耦耕南畝何如¶
高卧東窗¶
¶
　　前山後山紅葉東溪西溪黄花紅葉黄花缺處竹籬¶
茅舍人家¶
¶
　　本朝¶
¶
　　過毛遂故里　　　　　　　　　申重熙¶
¶
　　驅馬經過趙地臨風感嘆毛生自薦雖能脱頴猶然¶
<pb:KR2k0041_WYG_120-31b>¶
䇿士縱横¶
¶
　　易水　　　　　　　　　　　　申重熙¶
¶
　　易水寒風終古衣冠客去無還昨日畫圖披覧督亢¶
依然在燕¶
¶
¶
¶
¶
　　畿輔通志卷一百二十¶
¶
