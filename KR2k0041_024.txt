# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:15.724899
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 24
<pb:KR2k0041_WYG_024-1a>¶
　　欽定四庫全書¶
¶
　　畿輔通志卷二十四¶
¶
　　川¶
¶
　　大名府¶
¶
　　衛河　源出河南衛輝府輝縣蘇門山東流經新鄉¶
汲縣又東北由濬縣歴彰徳府之内黄入魏縣南¶
界又東經大名縣東南又東北抵府城東又東北¶
入山東館陶縣界即古清河也一名白溝亦名永¶
<pb:KR2k0041_WYG_024-1b>¶
濟渠亦名御河¶
¶
　　淇水東過内黄縣南為白溝(水經注)¶
¶
　　白溝逕問亭東即魏界也又東北逕趙城西又東¶
北逕空陵城西又北逕喬亭城西東去館陶縣故¶
城十五里(水經注)¶
¶
　　永濟渠即古之清河水經云淇水魏武自枋頭遏¶
其水為白溝隋煬帝導為永濟渠一名御河今稱¶
衛河者也(禹貢錐指)¶
¶
<pb:KR2k0041_WYG_024-2a>¶
　　衛河源出河南衛輝府輝縣西北七里之蘇門山¶
東流經新鄉縣北過衛輝府城北一里又東北入¶
濬縣境謂之白溝隋大業四年又引白溝為永濟¶
渠亦曰御河自是衛河専有御河之名由濬縣經¶
内黄北魏縣東南又經大名府城南東北歴山東¶
東昌府館陶縣西漳河合焉又東北流至臨清州¶
西與會通河合(方輿紀要)¶
¶
　　衛河者即水經淇湯諸水合流以出者也過内黄¶
<pb:KR2k0041_WYG_024-2b>¶
合漳水(大名府志)¶
¶
　　漳河　有舊漳新漳二河舊漳自河南臨漳縣流經¶
魏縣東南至府城西南閻家渡入衛新漳自廣平¶
府廣平縣流經魏縣東北至府北界下流抵山東¶
館陶縣入衛河¶
¶
　　馬頰河　在府城東五十里舊自開州北流經此濶¶
約百步今雖枯竭故道猶存每遇雨潦輒流入山¶
東朝城等界¶
¶
<pb:KR2k0041_WYG_024-3a>¶
　　按此馬頰即通典所云出澶州清豐東北至平¶
昌合篤馬河者非禹貢九河之馬頰也¶
¶
　　沙河　在府城東北四十里¶
¶
　　河南約長二十里東西濶二里許流常不定故亦¶
名流沙河下流合於漳水(方輿紀要)¶
¶
　　雕馬河　在府西南宋時引漳水注此絶衛河而注¶
城中復北出以入於衛今涸舊渠猶存¶
¶
　　硝河　源自河南濬縣之大齊村流經滑縣分為二¶
<pb:KR2k0041_WYG_024-3b>¶
道一由内黄入大名縣南界東北注於三角潭分¶
十之三自飲牛口注衛十之七自梅家口注衞一¶
由開州為馬駕河東北流經戚城又東滙為趙村¶
陂至白倉北會傅家河又北逕清豐縣西北而注¶
於南樂縣之岳儒固河¶
¶
　　濬縣北四十里有大齊村相傳亦黄河故道衆流¶
所鍾盖即硝河上源也(方輿紀要)¶
¶
　　硝河以兩岸産硝故名(舊志)¶
¶
<pb:KR2k0041_WYG_024-4a>¶
　　硝河自滑縣北界其一逕開州馬駕河東北注戚¶
城東滙為趙村陂而西引王家潭口逕白倉北會¶
傅家河北注岳儒固以達於束館鎮或北注於大¶
名其一由石村瀠内黄東北逕大岩屯横腰大名¶
縣南界又東北注三角潭而十之三自飲牛口注¶
衛十之七自梅家口注衛間水溢硝河北注之勢¶
不能直則一由石村分注開州火燒店逕清豐之¶
秦村而㑹於岳儒固一由内黄城東逕南樂西近¶
<pb:KR2k0041_WYG_024-4b>¶
徳固復注岳儒固其水泄鹵下墊凡所經流數載¶
不復芻牧計南北縱百六七十里衡或十數里少¶
者二三里(大名府志)¶
¶
　　龍窩河　在南樂縣東四十里自山東觀城縣界流¶
經本縣之英村至龍窠村而止¶
¶
　　唐開元十四年魏州河溢其決口謂之龍窩自宋¶
以來縣為大河經流之道其後河既南徙餘流斷¶
續不一因隨地立名云(方輿紀要)¶
¶
<pb:KR2k0041_WYG_024-5a>¶
　　朱龍河　在南樂縣西南四里源自開州澶淵陂分¶
流過清豐縣城北至縣西南趙家莊曲折南迴復¶
入開州注黒龍潭¶
¶
　　岳儒固河　在南樂縣北四里岳儒固村河西南自¶
清豐界來經本縣近徳固村豆村迤東流至岳儒¶
固滙為傅家潭東北注為方山固河又北為潘家¶
河北入大名界即古金堤所障者河久枯竭夏秋¶
水盛瀰漫里許冬春始涸(南樂縣志)¶
¶
<pb:KR2k0041_WYG_024-5b>¶
　　洪河　在東明縣東南三里西自河南滑縣衛南陂¶
分流經縣界洪門村雲臺口又經南闗東闗又東¶
北合濮河漆河入山東濮州界¶
¶
　　漆河　在東明縣北源自河南原武縣黒陽山流逕¶
縣西漆堤北又東抵縣北闗外又東合於洪河¶
¶
　　濮河　在東明縣南即古濮渠也俗訛為普河源自¶
河南封邱縣流逕長垣縣北又東逕河南滑縣南¶
又東逕開州東南又東至縣南又東北合於洪河¶
<pb:KR2k0041_WYG_024-6a>¶
濮水上承濟水於封邱縣地理志所謂濮渠水首¶
受濟者也其故瀆自濟東北流東逕匡城北又東¶
逕蒲城北又東逕韋城南又東逕長垣縣故城北¶
又東逕須城北又北逕襄邱亭南東逕濮陽故城¶
南又東逕濟隂離狐縣故城南又東與濟同入鉅¶
野(水經注)¶
¶
　　濮河俗訛為普河自縣南三十五里袁長官營東¶
北流經袁旗營有橋跨其上又東北逕趙官營又¶
<pb:KR2k0041_WYG_024-6b>¶
東北合洪河(東明縣志)¶
¶
　　賈魯河　在東明縣東南¶
¶
　　元至正四年河決白芳堤又決金堤水勢北侵安¶
山沿入㑹通運河九年督漕運使賈魯以二䇿獻¶
一議修北堤以制横潰一議挽河東行以復故道¶
丞相脱脱題其後䇿十一年四月命魯為總治河¶
防使發民十五萬軍二萬人供役十一月工畢河¶
復故道南滙於淮東入於海其濬故道通長二百¶
<pb:KR2k0041_WYG_024-7a>¶
八十里有竒始自白茅長百八十里繼自黄陵岡¶
至南白茅闢生地十里南白茅至劉莊村接入故¶
道十里入山東界(河防攷)¶
¶
　　賈魯河在縣南六十里(東明縣志)¶
¶
　　灉河　在東明縣南五十里舊自黄河分流折而東¶
北入山東曹州界今湮¶
¶
　　按爾雅河出為灉今東明之灉自大河分流東¶
入曹鄆與禹貢所稱灉沮會同者道理差合而¶
<pb:KR2k0041_WYG_024-7b>¶
元和志以灉沮二水俱出雷澤縣平地似與爾¶
雅之文不合或川源變遷今昔不同歟俟攷¶
¶
　　清河　在開州東二十里澄碧汪洋居民因造紙為¶
業長數里¶
¶
　　淇河　在開州¶
¶
　　沮洳之山淇水出焉(山海經)¶
¶
　　淇水逕雍榆城南又北逕白祠山東歴廣陽里又¶
北逕頓邱縣故城西(水經注)¶
¶
<pb:KR2k0041_WYG_024-8a>¶
　　頓邱縣淇河在縣北五里上接清豐下入觀城界¶
(寰宇記)¶
¶
　　淇水自濬縣合衛河支流復引而東流入開州又¶
東北入内黄縣及清豐界(方輿紀要)¶
¶
　　白家河　在長垣縣東南三十里自毛家潭東經盛¶
家橋入黄河¶
¶
　　淘背河　在長垣縣南三十里自河南封邱縣東流¶
入至縣東南一百二十里紙坊集入黄河凡遇黄¶
<pb:KR2k0041_WYG_024-8b>¶
河汎溢即由此北行亦一要害¶
¶
　　五里河　在長垣縣北自河南滑縣流入經小務口¶
抵樊相堡又東南流入於河又逯家河在縣東北¶
三里亦自滑縣流入經小務口抵盛家橋至東明¶
縣入於河二河盖皆濮水之支流也¶
¶
　　古濟水　在東明長垣二縣界¶
¶
　　濟瀆東過平邱縣南又東過濟陽縣北又東北逕¶
寛朐縣故城北又東北與濮水合(水經)¶
¶
<pb:KR2k0041_WYG_024-9a>¶
　　澶水　在開州西南古澶淵也一名浮水亦名繁泉¶
今名為澶州¶
¶
　　澶淵在頓邱縣南今名繁汙(春秋杜預註)¶
¶
　　浮水故瀆上承大河於頓邱縣而北出東逕繁陽¶
故城南張宴曰縣有繁淵春秋盟於澶淵即繁淵¶
也亦謂之浮水焉(水經注)¶
¶
　　臨河縣澶淵在縣東南十七里黎州東北八十里¶
(寰宇記)¶
¶
<pb:KR2k0041_WYG_024-9b>¶
　　澶水在頓邱廢縣西南二十里伏流至古繁水城¶
西南謂之繁泉(明一統志)¶
¶
　　澶州陂在州西南其水由州南界東北經城東二¶
十里曰清河頭分為二流一注霸家河又東逕濮¶
州入張秋河一流逕清豐縣東南界孫固城北滙¶
為朱龍河(開州志)¶
¶
　　大河故道　有三其一自河南滑縣流入經開州西¶
北又東北逕清豐縣北又東北經南樂縣西北又¶
<pb:KR2k0041_WYG_024-10a>¶
東北經府城東又東北入山東館陶縣界此西漢¶
以前黄河經行之故道也¶
¶
　　元光三年春河水徙從頓邱東南流入渤海夏河¶
水決濮陽(漢書武帝紀)¶
¶
　　河水故瀆東北逕戚城西又逕繁陽縣故城東北¶
逕隂安縣故城西又東北逕昌樂縣故城東又東¶
北逕平邑郭西又東北逕元城縣故城西北而至¶
沙邱堰(水經)¶
¶
<pb:KR2k0041_WYG_024-10b>¶
　　河之故瀆則為北瀆王莽時塞故世俗名是瀆為¶
王莽河也(水經注)¶
¶
　　貴鄉縣大河故瀆俗名王莽河西去縣三里¶
昌樂縣王莽河西去縣十六里(元和志)¶
¶
　　大名縣大河故瀆在縣東三里俗名王莽河注水¶
經云故瀆又東北逕元城西北至沙邱昔禹治洪¶
水播為九河自此始也　徳清軍王莽河在城西¶
南五里(寰宇記)¶
¶
<pb:KR2k0041_WYG_024-11a>¶
　　一自滑縣流入經開州西南又東北經清豐縣南¶
又東北入山東觀城縣界此東漢以後及唐宋時¶
黄河所經之故道也¶
¶
　　河水東逕鐵邱南東北流而逕濮陽縣北為濮陽¶
津(水經)¶
¶
　　澶州頓邱黄河在縣南三十五里　清豐河在縣¶
南五十里臨黄河南去縣三十六里(元和志)¶
¶
　　澶州有濮陽大韓大吳商胡王楚横隴曹村依仁¶
<pb:KR2k0041_WYG_024-11b>¶
大北岡孫陳固明公王八凡十三埽大名府有孫¶
杜侯邨二埽景徳元年河決横隴埽慶歴八年決¶
商胡埽皇祐元年合永濟渠注乾寧軍是謂北流¶
嘉祐元年塞商胡北流入六塔河河不能容是夕¶
復決五年河流派别於魏之第六埽曰二股河自¶
魏恩東至徳滄入海是謂東流神宗熙寧二年開¶
修二股河東流八月北流閉而河自其南四十里¶
許家港東決汎溢大名諸軍州境十年七月大決¶
<pb:KR2k0041_WYG_024-12a>¶
於曹村澶淵北流斷絶河道南徙東滙於梁山濼¶
分為二派一合南清河入於淮一合北清河入於¶
海元豐元年五月河復歸北四年小吳埽大決自¶
澶注於御河八年三月河流雖北而漲水往往東¶
出於是囘河東流之議起元祐元年張問請於南¶
樂大名埽開直河并簽河分引水勢以解北京水¶
患於是減水河之議起四年正月詔罷囘河及修¶
減水河元符二年六月河決内黄口東流遂斷絶¶
<pb:KR2k0041_WYG_024-12b>¶
(宋史河渠志)¶
¶
　　開州河舊經城南宋所開商胡六塔渠故址皆在¶
州境(明外史地理志)¶
¶
　　黄河故道在開州南正統十三年河決陽武循故¶
道至開州南一百二十里東流抵濮州過張秋入¶
海其流奮擊聲聞數十里俗名響子口(明志)¶
¶
　　一自河南封邱縣流入經長垣縣南又東經東明¶
縣南又東入山東曹州界此宋南渡以後黄河所¶
<pb:KR2k0041_WYG_024-13a>¶
遷之故道也¶
¶
　　曹甸都巡河官總東明埽世宗大定二十六年以¶
開州之長貳提舉河防長垣之令佐勾管河防事¶
(金史河渠志)¶
¶
　　蘭陽儀封之河舊出其縣北與長垣東明分水元¶
至元中河屢決汴梁遂出蘭陽儀封之南而長垣¶
東明界中無河矣(禹貢錐指)¶
¶
　　長垣縣南六十里廢東明縣南五十里皆有黄河¶
<pb:KR2k0041_WYG_024-13b>¶
故道(明一統志)¶
¶
　　按黄河自金明昌五年南北分流元世祖至元¶
時會通河成河始全入於淮不經府境明萬歴¶
五年荆隆口決而長垣東明復被河患盖亦一¶
時潰入之水非河之正流也¶
¶
　　瓠子河故道　在開州南¶
¶
　　元光之中河決於瓠子東南注鉅野通於淮泗使¶
汲黯鄭當時興人徒塞之輒復壊於是久之不事¶
<pb:KR2k0041_WYG_024-14a>¶
復塞後二十餘嵗使汲仁郭昌發卒數萬人塞瓠¶
子決天子自臨決河沈白馬玉璧於河令羣臣從¶
官自將軍以下皆負薪寘決河卒塞瓠子而導河¶
北行二渠復禹舊蹟(史記河渠書)¶
¶
　　濮陽縣北十里即瓠河口也漢元光之年河水南¶
決武帝元封二年塞瓠子口築宫於其上名曰宣¶
房宫故亦謂瓠子堰為宣房堰而水以瓠子受名¶
焉平帝以後未及修理永平十二年顯宗詔王景¶
<pb:KR2k0041_WYG_024-14b>¶
治渠築堤景乃防遏衝要疏決壅塞瓠子之水絶¶
而不通惟溝瀆存焉(水經注)¶
¶
　　濮陽瓠子口在縣西南十七里河津是也(寰宇記)¶
¶
　　瓠子口在開州城西南二十五里(明一統志)¶
¶
　　屯氏河故道　在大名縣東南¶
¶
　　自塞宣房後河復北決於館陶分為屯氏河東北¶
經魏郡清河信都渤海入海廣深與大河等元帝¶
永光五年河決清河靈鳴犢口而屯氏河絶(漢書溝洫¶
<pb:KR2k0041_WYG_024-15a>¶
志)¶
¶
　　大名縣屯氏河俗名毛河(寰宇記)¶
¶
　　大名東南有屯氏故河(明外史地理志)¶
¶
　　六塔河故道　在清豐縣東南三十里(詳大河故道)¶
¶
　　西湖　在開州西南¶
¶
　　舊時河流滙入積而成湖夏秋時瀰漫甚廣後漸¶
淺涸然猶渟流蕩漾周數百畝(方輿紀要)¶
¶
　　張家澤　在大名縣東二里魚藻繁衍冬夏不涸昔¶
<pb:KR2k0041_WYG_024-15b>¶
有縣令張珩者結廬讀書澤上因名(方輿紀要)¶
¶
　　長羅澤　在長羅縣北¶
¶
　　吳祐年二十每牧豕長羅澤中(後漢書吳祐傳)¶
¶
　　長羅縣有長羅澤即吳季英牧猪處也(水經注)¶
¶
　　髙雞泊　在元城縣界唐中和末宰相王鐸出為義¶
昌節度使過魏塗刼之於髙雞泊即此¶
¶
　　胡栁陂　在開州東南五十里接山東濮州界五代¶
梁貞明四年晉王存勗與梁軍大戰於湖栁陂即¶
<pb:KR2k0041_WYG_024-16a>¶
此¶
¶
　　西渠　在府城西¶
¶
　　大名縣西渠唐開元二十八年刺史盧暉移通濟¶
渠自石灰窠引流注於城西夹水製樓百餘間以¶
通江淮之貨故有西渠之名(寰宇記)¶
¶
　　雞爪渠　在清豐縣東宋紹聖初河決内黄吳安特¶
請開清豐口雞爪河以洩水勢即此¶
¶
　　鳯溝　在長垣縣西四十里¶
¶
<pb:KR2k0041_WYG_024-16b>¶
　　蓮花池　有四一在大名縣東二十里一在南樂縣¶
東十八里一在南樂縣西北三十里一在開州城¶
内儒學後¶
¶
　　三角潭　在大名縣東十五里方塘百畝嵗久不涸¶
或以為龍湫也建龍王祠於其上禱雨輒應¶
¶
　　白水潭　在大名縣西五里¶
¶
　　大名縣白水潭林樹交䕃菱荇縱横為近郊之勝¶
(名勝志)¶
¶
<pb:KR2k0041_WYG_024-17a>¶
　　白龍潭　在魏縣西漳水滙流處¶
¶
　　乾寧三年李克用自將擊魏敗魏人於白龍潭(五代¶
史唐紀)¶
¶
　　傅家潭　在南樂縣西北四里周約二里許¶
¶
　　黄龍潭　在清豐縣南三十五里斷堤之間約二十¶
餘頃¶
¶
　　余家潭　在東明縣東十里北曰長潭南曰圓潭相¶
去一里許¶
¶
<pb:KR2k0041_WYG_024-17b>¶
　　黒龍潭　在開州西南大旱不竭俗稱龍湫又有蓮¶
花潭在黒龍潭南三里方五六頃每秋水泛溢則¶
二潭水相通¶
¶
　　閻家潭　在長垣縣東南六十七里明正統十四年¶
河水決入縣境迴流衝嚙因成此潭𢎞治五年築¶
堤環之潭西七里曰牛家口東三里曰大岡皆築¶
堤以防決溢處又毛家潭在縣東南十五里¶
¶
　　寒泉　在開州南即衛風所云爰有寒泉在浚之下¶
<pb:KR2k0041_WYG_024-18a>¶
也通典泉在濮陽東南濮陽廢縣在今州西南二¶
十里¶
¶
　　御井　在開州治南¶
¶
　　御井泉極甘洌宋真宗駐蹕時所飲之井¶
¶
　　琉璃井　在長垣縣荆岡集年久磚近水者色如琉¶
璃故名¶
¶
　　宣化府¶
¶
　　桑乾河　源出山西大同府馬邑縣桑乾山自山西¶
<pb:KR2k0041_WYG_024-18b>¶
天鎮縣流入西寧縣與蔚州分界逕縣南二十里¶
又東逕順聖城南又東逕宣化縣南界又東逕保¶
安州南至州東南二十里與洋河合為燕尾河又¶
東南流逕縉山北名縉河又南流與媯水合為合¶
河口又東南經沿河口入順天府宛平縣界即古¶
桑乾水也亦曰濕水¶
¶
　　濕水出於累頭山一曰治水泉發於山側東北流¶
逕館隂縣故城西又東北流左㑹桑乾水縣西北¶
<pb:KR2k0041_WYG_024-19a>¶
上平洪源七輪謂之桑乾泉即溹涫水者也自源¶
東南流右合濕水亂流枝津桑乾濕水並受通稱¶
矣濕水東逕道人縣故城南又東逕陽原縣故城¶
南又東逕昌平縣故城北又東北逕桑乾縣故城¶
西又屈逕其城北又東流祈夷水注之又東北逕¶
石山水口又東逕潘城縣北東合協陽闗水又東¶
逕下洛縣故城南又東逕髙邑亭北又東逕三臺¶
北又東逕無鄉城北又東温泉水注之又東涿水¶
<pb:KR2k0041_WYG_024-19b>¶
入之又東南左㑹清彛水又南入山(水經注)¶
¶
　　桑乾河發源太原之天池伏流至朔州馬邑雷山¶
之陽有金龍池者渾泉溢出是為桑乾東下大同¶
古定橋抵宣府保安州雁門雲中諸水皆㑹穿西¶
山入宛平界(明外史河渠志)¶
¶
　　桑乾河源出大同府馬邑縣桑乾山金龍池接天¶
鎮衛流入宣府東城西城深井堡保安州礬山堡¶
縉山下名縉河南流名合河經沿河口流至宛平¶
<pb:KR2k0041_WYG_024-20a>¶
縣(陸隴其畿輔地圖記)¶
¶
　　燕尾河在保安衛南二十里桑乾河洋河合流如¶
燕尾然(明一統志)¶
¶
　　東洋河　源出邉外自山西天鎮衛界東逕懐安縣¶
界柴溝堡西北合西洋又東至堡東五里合南洋¶
河又東逕萬全縣南舊左衛北又東合北来之清¶
水河又東南經府城南五里至保安州東合桑乾¶
河即古于延水也亦曰修水于延水出塞外子元¶
<pb:KR2k0041_WYG_024-20b>¶
鎮西長川城南小山山海經曰梁渠之山修水出¶
焉于延水即修水也東南流逕且如縣故城南又¶
東南逕馬城縣故城北又東逕零丁城南右合延¶
鄉水又東南於大甯郡北右注雁門水自下通謂¶
之于延水又東逕罡城南又東左與寧川水合又¶
東逕小甯縣故城南又東黒城川水注之又東南¶
逕茹縣故城北又東南逕雞鳴山西又南逕且居¶
縣故城南東南流注於濕水(水經注)¶
¶
<pb:KR2k0041_WYG_024-21a>¶
　　洋河在鎮城南五里源出境外至此流入桑乾河¶
水冬月盡冰唯對城一泓融液不凍臘日洗馬不¶
災(明一統志)¶
¶
　　西洋河　在懐安縣西北自山西天鎮縣平逺堡流¶
入逕西陽河堡南五里又東至柴溝堡西北入東¶
洋河即古延鄉水也¶
¶
　　延鄉水出丁零縣西山東逕延陵縣故城北俗指¶
謂之琦城川又東逕羅亭又東逕馬城北又東注¶
<pb:KR2k0041_WYG_024-21b>¶
修水(水經注)¶
¶
　　南洋河　在懐安縣西南五里東注東洋即雁門水¶
也¶
¶
　　雁門水山海經曰雁門之水出於雁門之山其水¶
東北流入陽門山謂之陽門水又東逕三㑹亭北¶
又東逕西伺道城北又東逕大寗郡北修水注之¶
(水經注)¶
¶
　　南洋河在柴溝堡西南五里至堡東七里而合東¶
<pb:KR2k0041_WYG_024-22a>¶
洋河如燕尾然(方輿紀要)¶
¶
　　泥河　在宣化縣東十五里自闗子口西南流四十¶
里合東洋河即古黒城川水也¶
¶
　　黒城川水有三源出黒土城西北竒源合注總為¶
一川東南逕黒土城西又東南流逕大甯縣西而¶
南入延河(水經注)¶
¶
　　清水河　在宣化縣西源出邉外自張家口流入南¶
流逕萬全縣東又南至縣界入洋河即古寧川水¶
<pb:KR2k0041_WYG_024-22b>¶
也¶
¶
　　延水又東左與寧川水合水出西北東南流逕小¶
甯縣故城西(水經注)¶
¶
　　按舊志縣西二里有一河自葛峪堡西流入合¶
小泉水入洋河亦曰清水河此别是一水非寧¶
川也¶
¶
　　沽河　在赤城縣東其源有二皆自塞外流入一曰¶
獨石水由獨石口逕獨石城西為西河一曰紅山¶
<pb:KR2k0041_WYG_024-23a>¶
水由紅石山逕獨石城東為東河俱流至城南而¶
合又南逕龍門山下名龍門川又南逕雲川堡東¶
又南逕縣東門外又南逕龍門所南曰揚田河又¶
南與陽樂河合為南河又東南經滴水崖堡南亦¶
曰白河又南逕延慶州靜安堡又東至東河口由¶
邉外達順天府密雲縣之石塘嶺闗此通州白河¶
之上源也¶
¶
　　沽河出禦彜鎮西北九十里丹花嶺下東南流大¶
<pb:KR2k0041_WYG_024-23b>¶
谷水注之水發鎮北大谷谿西南流逕獨石北界¶
又南九泉水注之水導北川左右翼注入川共成¶
一水故有九泉之稱其水南流至獨石注大谷水¶
大谷水又南流逕獨石西又南逕禦彜鎮城西又¶
東南光谷水注之水源出鎮城東北光谿西南流¶
逕鎮城東又西南流注大谷水亂流南注沽水又¶
南出峡岸有二城世謂之獨固門又南左合乾谿¶
水水引北川西南逕一故亭東又西南注沽水沽¶
<pb:KR2k0041_WYG_024-24a>¶
水又西南逕赤城東故河有赤城之號又東南與¶
鵲谷水合又東南合髙峰水水出髙峰戍東南西¶
南流又屈而東南入沽水沽水又西南流出山逕¶
漁陽縣故城西(水經注)¶
¶
　　獨石水在開平衛南源出東山紅山水在開平衛¶
東源出紅石山俱逕雲州堡入龍門川(方輿紀要)¶
龍門川在雲州堡東合獨石紅山之水從龍門峡¶
南下故名(明一統志)¶
¶
<pb:KR2k0041_WYG_024-24b>¶
　　楊田河經龍門所城南二十里(宣鎮志)¶
¶
　　赤城堡之東河由獨石雲州東南流即通州白河¶
之上源也(名勝志)¶
¶
　　滴水崖之水懸崖而下者即白河上源又東有白¶
河堡鎮河墩皆白河所經也(薊門攷)¶
¶
　　白河自滴水東南流繞靜安堡之西南東三面又¶
東北至東河口仍出邉外(延慶州志)¶
¶
　　湯泉河　在赤城縣西源出西山東流至城西南合¶
<pb:KR2k0041_WYG_024-25a>¶
水泉河又東合東河其水泉河源出赤城縣西北¶
二堡子南流而入湯泉¶
¶
　　按明統志有赤城湯在宣府鎮城東一百四十¶
里自龍門鎮北鄉赤城寺側山根湧出暴熱而¶
流傍有冷泉隨人浴之皆可愈疾此即今湯泉¶
河也¶
¶
　　愛陽河　在萬全縣西即愛陽川也¶
¶
　　歸化州有愛陽川(遼史地理志)¶
¶
<pb:KR2k0041_WYG_024-25b>¶
　　河在炭山西北二十里本放牧之地下有頑氷黒¶
色者數尺冰上有浮草性涼尤宜牧馬其地又生¶
黄花其大如錢發於土上人馬蹂踐萎悴明日復¶
生如新(宣鎮志)¶
¶
　　東沙河　在萬全縣西北新河口東北一百里自塞¶
外流入水淺沙淤¶
¶
　　陽樂河　在龍門縣南東流至赤城縣界入沽河即¶
古陽樂水也¶
¶
<pb:KR2k0041_WYG_024-26a>¶
　　陽樂水出且居縣東北流逕大翮山小翮山北歴¶
女祈縣故城南世謂之横水又謂之陽曲河又東¶
南逕一故亭又東左與舊鹵水合水出西北山東¶
南流逕舊鹵城北又東南流注陽樂水陽樂水又¶
東南逕旁狼山南又東南逕温泉東又逕赤城西¶
屈逕其城南東南入赤城河(水經注)¶
¶
　　按今龍門縣有龍門河源出縣西娘子山東南¶
流逕縣南二里又東逕鵰鶚堡西南即水經注¶
<pb:KR2k0041_WYG_024-26b>¶
所云横水也又有南河源出縣南狗兒村東北¶
流至堡西南七里合龍門河即水經注所云舊¶
鹵水也龍門南河合而東逕堡南統謂之南河¶
又東至赤城縣界合枯河即水經注所云陽樂¶
水東南入赤城河者也¶
¶
　　媯河　在延慶州南半里懐來縣南一里自延慶發¶
源西流歴延慶州懐來縣境又西南流五十五里¶
入桑乾河本古清夷水今訛曰媯河也¶
¶
<pb:KR2k0041_WYG_024-27a>¶
　　清彛水出長亭南西逕北城村故城北又西北平¶
鄉川水注之又西北逕隂莫亭在居庸縣南十里¶
又西會牧牛山諸泉南注滄河又西靈亭城水注¶
之又西得泉溝水又西南得桓公泉又南逕沮陽¶
縣故城北又屈逕其城西南流注於濕水(水經注)¶
媯川在永寧縣西十五里源出縉陽山流逕此入¶
延慶州界又西流至懐来城東南又西流入於桑¶
乾河俗亦名清水河(方輿紀要)¶
¶
<pb:KR2k0041_WYG_024-27b>¶
　　壺水河　在蔚縣北一里自蔚州流入又東北流百¶
里至西寧縣東城界小渡口入桑乾河即古祈夷¶
水也¶
¶
　　祈夷水出平舒縣北逕桑乾故城東而北流注於¶
濕水(水經注)¶
¶
　　壺流河在廣寧縣南源出荷泉其形如壺經蔚州¶
入桑乾(山西通志)¶
¶
　　金河　在蔚縣東八十里源出小五臺山西流入壺¶
<pb:KR2k0041_WYG_024-28a>¶
流河其水映石如金故名¶
¶
　　西沙河　在西寧縣東順聖東城西一里又龍王河¶
在東城東一里皆泉水湧出南流入桑乾河¶
¶
　　水溝口河　在懐安縣北自山西天鎮縣流入經縣¶
西南三十里折北流至縣西北合栁河水又東北¶
逕城北至萬全左衛界入洋河即古托台谷水也¶
托台谷水上承神泉于葦壁北東逕陽門山南託¶
台谷謂之託台水東逕三㑹城南又東逕託台亭¶
<pb:KR2k0041_WYG_024-28b>¶
北又東北逕馬頭亭北東北注雁門水(水經注)¶
¶
　　栁河　在懐安縣七里東流入水溝河¶
¶
　　澗河　在延慶州東南三十里源出八達嶺東四里¶
東南流逕昌平州界入榆河¶
¶
　　溪河　在延慶州南源出團山西南流經永寧城西¶
流入州界合媯河即古滄河也¶
¶
　　魏氏土地記曰沮陽城東八十里有牧牛山下有¶
九十九泉即滄河之上源也山下導九十九泉積¶
<pb:KR2k0041_WYG_024-29a>¶
以成川西南流谷水與浮圖溝水注之又西南¶
合地裂溝有小水俗謂之分界水南流入滄河又¶
西逕居庸縣故城南有粟水入焉又西與右陽溝¶
水合又左得清夷水口(水經注)¶
¶
　　大栁河　在延慶州西南二十里源出懐来縣養鵝¶
池又黒龍河在州西三十里源出黒龍廟南流入¶
媯河¶
¶
　　阪橋河　在延慶州西北十里源出阪泉西南流入¶
<pb:KR2k0041_WYG_024-29b>¶
媯河¶
¶
　　按水經注有陽溝水出居庸縣東北西南流逕¶
縣城北西逕大翮山小翮山南又南注滄河即¶
此¶
¶
　　龍潭河　在延慶州西北十里源出縉陽山西流入¶
桑乾河¶
¶
　　温泉河　在延慶州西北三十里源出佛峪山南入¶
媯河¶
¶
<pb:KR2k0041_WYG_024-30a>¶
　　大翮山右出温湯療治萬病泉所發之麓俗謂之¶
土亭山其水東南流左會湯溝水亂流南注滄河¶
(水經注)¶
¶
　　溪水　在延慶州東四海冶堡北門外水有三源一¶
出堡西南昌平州黄花路界東北流經堡西至堡¶
北有數源自西北来流合焉一出堡南東北流經¶
堡東北與西水合又東北流三里出邉外入沽¶
¶
　　粟水　在延慶州西¶
¶
<pb:KR2k0041_WYG_024-30b>¶
　　粟水出居庸縣下城西枕水又屈逕其縣南南注¶
滄河(水經注)¶
¶
　　按州志有沽河源出州北十里屈家堡西南流¶
經城西又屈經城南門外南入媯河此即水經¶
注之粟水今俗呼沽河非古沽河也¶
¶
　　涿水　在保安州東南¶
¶
　　涿水出涿鹿山世謂之張公泉東北流逕涿鹿縣¶
故城南又東北與阪泉合又東逕平原郡南又東¶
<pb:KR2k0041_WYG_024-31a>¶
北逕祚亭北入濕水(水經注)¶
¶
　　懐戎有涿水(隋書地理志)¶
¶
　　按懐戎有涿泉出涿鹿山下即隋志所謂涿水¶
也¶
¶
　　礬山水　在保安州東南源出礬山南流至易州界¶
入淶水又有龍池在礬山北二里水自平地湧出¶
澄清可鑑瀦而為池溉田甚廣又有二郎溝在州¶
東南八十里亦出礬山下東北流入桑乾河居民¶
<pb:KR2k0041_WYG_024-31b>¶
資以灌溉¶
¶
　　協陽闗水　在保安州西南¶
¶
　　水出協谿東北流歴笄頭山又北逕潘縣故城左¶
會潘泉故瀆又東北注濕水(水經注)¶
¶
　　韭菜川　在赤城縣北¶
¶
　　川在開平衛城東發源東山流經衛城南與氊帽¶
山水合(縣志)¶
¶
　　望雲川　在赤城縣北¶
¶
<pb:KR2k0041_WYG_024-32a>¶
　　栁河川　在龍門縣西一名栁溝¶
¶
　　順聖川　在西寧縣東¶
¶
　　在鎮城西南一百里廢順聖縣治延袤二百里(縣志)¶
川中有龍池明永樂中嘗産龍馬(宣鎮志)¶
¶
　　按此即桑乾河之支流也¶
¶
　　牛心川　在懐安縣東萬全左衛東南四十里¶
馬蘭溪　在延慶州西¶
¶
　　靈亭城水出馬蘭西澤中衆泉瀉溜歸於澤澤水¶
<pb:KR2k0041_WYG_024-32b>¶
所鍾以成溝瀆瀆水又左與馬蘭谿水㑹水導馬¶
蘭城城北負山勢因阿成谿南流出城東南入澤¶
水澤水又南逕靈亭北又屈逕靈亭東又南注清¶
夷水(水經注)¶
¶
　　神仙溪　在延慶州城北二十里¶
¶
　　西海子　在懐安縣東北萬全左衛城西水環三十¶
里流入洋河¶
¶
　　鴛鴦泊　在赤城西北¶
¶
<pb:KR2k0041_WYG_024-33a>¶
　　在雲州堡西北一百里縱横八十里停積不流(宣鎮¶
志)¶
¶
　　紅草溝　在萬全縣西北十二里又孫才溝在洗馬¶
林堡西南十里¶
¶
　　玉石溝　在懐来縣保安衛東北二十五里産花班¶
石似玉琢磨可以成器¶
¶
　　苞香溝　在西寧縣西南三十里出藁本諸香¶
九龍池　在府城東九十餘里九竅湧出南流入延¶
<pb:KR2k0041_WYG_024-33b>¶
慶州界¶
¶
　　九女池　在府城南深井堡南四十五里¶
¶
　　修水池　在龍門縣西趙川堡東八里白廟堡内¶
¶
　　蓮花池　有三一在懐来縣西五里相傳遼蕭太后¶
種花之所一在蔚縣東六十里週圍百五十步一¶
名東湖一在延慶州四海冶堡南產魚¶
¶
　　養鵞池　在懐来縣東南二十里水四時不竭¶
¶
　　王靈池　在西寧縣東城南三十里相傳禱雨輒應¶
¶
<pb:KR2k0041_WYG_024-34a>¶
　　大海沱潭　在龍門縣鵰鶚堡東三十里大海沱峰¶
峪間有泉下滙為潭禱雨輒應¶
¶
　　龍潭　在龍門縣西趙川堡東北十三里潭水湧出¶
南流一里沙淤又懐来縣西北四十里亦有龍潭¶
¶
　　白龍潭　在延慶州東永寧城東南四十里水深莫¶
測祈雨有應¶
¶
　　東莊泉　在赤城縣東龍門所東二里又有涼水泉¶
在所東南七十里¶
¶
<pb:KR2k0041_WYG_024-34b>¶
　　神泉　在赤城縣西北馬營堡北三里池方一畝其¶
水迸出轉流成河浴之愈疾¶
¶
　　獨石泉　在赤城縣北獨石城東北隅水極澄澈其¶
甘如飴滿而不溢¶
¶
　　龍池泉　在萬全縣東南徳勝闗内水清澈如鑑南¶
引入城可資溉灌¶
¶
　　沙城暖泉　在萬全縣西南去柴溝堡東北八里平¶
地湧出冬温夏涼南流入洋河¶
¶
<pb:KR2k0041_WYG_024-35a>¶
　　大水泉　在萬全縣西北膳房堡北三里又正南泉¶
在新開口堡南四十步清水泉在堡西南六十步¶
¶
　　鷹窩泉　在龍門縣東南長安堡西北三里引流入¶
堡中滙而為池可給居人¶
¶
　　娘子山泉　在龍門縣西娘子山下泉水溢出勢甚¶
浩瀚可資灌溉明正統十四年竭後湧出如舊¶
¶
　　桓公泉　在懐来縣南¶
¶
　　清夷水西南得桓公泉源出沮陽縣東西北流入¶
<pb:KR2k0041_WYG_024-35b>¶
清夷水(水經注)¶
¶
　　金波泉　在蔚縣東二十里古代王城内有二泉合¶
流而北入金河¶
¶
　　温泉　在西寧縣東順聖東城東二里又保安州東¶
三十里亦有温泉¶
¶
　　橋山下有温泉石池吐出能治百疾北流入濕水¶
(水經注)¶
¶
　　奉聖州有温泉冬可浴(遼史地理志)¶
¶
<pb:KR2k0041_WYG_024-36a>¶
　　三泉　在西寧縣東南二十里有三泉堡¶
¶
　　栁園泉　在西寧縣西三里源出城西北南流東屈¶
逕城南又東南入桑乾河¶
¶
　　塔兒泉　在懐安縣東南十五里有古塔髙四丈餘¶
泉出其下故名¶
¶
　　冷泉　在懐安縣東北萬安左衛城西三里¶
¶
　　玉液泉　在延慶州城南水味清甘西流入清水河¶
白馬泉　在延慶州城北三里其深莫測傍為白馬¶
<pb:KR2k0041_WYG_024-36b>¶
村¶
¶
　　阪泉　在保安州東南¶
¶
　　涿鹿城東一里有阪泉上有黄帝祠(史記黄帝紀註)¶
阪泉導源涿鹿縣之東泉魏土地記曰涿鹿城東¶
一里有阪泉東北流與蚩尤泉㑹水出蚩尤城淵¶
而不流霖雨併則流注阪泉亂流東北入涿水(水經¶
注)¶
¶
　　阪泉今名黄帝泉在媯州懐戎縣東五十六里出¶
<pb:KR2k0041_WYG_024-37a>¶
五里至涿鹿東北與涿水合(括地志)¶
¶
　　礬山堡西南十里有七旗里泉即阪泉也東北流¶
合黒龍池水頭寺津及龍王堂池諸水又東環堡¶
城北又東南入縉山河黒龍池在堡西七里水頭¶
寺津在堡西南四里龍王堂池在堡西南三里即¶
蚩尤泉也(保安州志)¶
¶
　　潘泉　在保安州西南古潘縣地即古潘泉也¶
潘泉故瀆上承潘泉於潘城中其泉縱横十數步¶
<pb:KR2k0041_WYG_024-37b>¶
東出城注協陽闗水雨盛則通注陽旱則不流唯¶
洴泉而已(水泉志)¶
¶
　　暖湯　在赤城縣北雲州堡寳濟鄉一處出泉凡七¶
十二眼¶
¶
　　𨫼底湯　在龍門縣西趙川堡東南八里¶
¶
　　湯在宣府鎮東六十里冬夏水溢望之熱氣氤氲¶
病者浴之立愈(明統志)¶
¶
　　深井　在鎮城西南六十里深不見底故名(明統志)¶
¶
<pb:KR2k0041_WYG_024-38a>¶
　　康濟井　在萬全縣北二里山巔極清徹¶
¶
　　洪贊井　在龍門縣東長安嶺西¶
¶
　　古井　在延慶州西北七十里元時鑿水極甘冽上¶
有團柱亭¶
¶
　　舜井　在保安州西南七十里舜鄉堡¶
¶
　　懐戎縣城内有舜井(括地志)¶
¶
　　易州¶
¶
　　五里河　在州東五里源出州北梁村流至定興縣¶
<pb:KR2k0041_WYG_024-38b>¶
與易水合¶
¶
　　巨馬河　即淶水也在淶水縣東三里自順天府房¶
山縣分流南入縣界至定興入白溝河¶
¶
　　清水河　在涞水縣北于家莊南流至縣東北入巨¶
馬河¶
¶
　　易水　在易州南一名武水亦曰中易源出寛中谷¶
流至定興合巨馬河入白溝¶
¶
　　易水出西山寛中谷厯武夫闗東出兼武水之稱¶
<pb:KR2k0041_WYG_024-39a>¶
(水經注)¶
¶
　　武水名中易在易州南三十里發源寛中谷流至¶
定興河陽渡合巨馬河入白溝(輿圖)¶
¶
　　濡水　即北易亦曰北濡在易州北源出窮獨山南¶
入定興亦與巨馬河合¶
¶
　　濡水出故安縣西北窮獨山南谷(水經注)¶
¶
　　濡水名北易出窮獨山南入定興與涞水合(輿圖)¶
¶
　　雹水　在易州南三十里一曰瀑河亦曰鮑河即南¶
<pb:KR2k0041_WYG_024-39b>¶
易水也源出獨石崗經安肅容城下流安州新安¶
與徐水會為長流河¶
¶
　　易水出廣昌縣東南郎山東北燕王仙臺其東謂¶
之石虎罡罡之東麓即泉源所導也其水東流有¶
毖水南會渾波同注俗謂之雹河(水經注)¶
¶
　　雹水在州治西南六十里(易州志)¶
¶
　　鮑河即雹水今之南易水也在縣北闗外(安肅縣志)¶
安州雹河自容城入流至新安為長流河(安州志)¶
<pb:KR2k0041_WYG_024-40a>¶
按寰宇記易州有三易水其中易出故安閻鄉¶
城谷中即桑欽水經之易水酈道元所云兼武¶
水之稱者今自易州而歸於定興之河陽渡史¶
云燕太子丹祖送荆軻於易水上即此也其北¶
易一名安國河出窮獨山中亦曰濡水即酈道¶
元所云易㑹北濡亂流入涞者也今亦自易州¶
南入定興與涞水合而源泉白楊諸泉皆㑹焉¶
其南易為雹水出石獸崗即酈道元所云石虎¶
<pb:KR2k0041_WYG_024-40b>¶
罡東麓泉源渾波同注俗謂之雹河者是也今¶
自易州經安肅容城而達於安州之依城河三¶
易唯南流自為一派中北二水源亦微弱自入¶
定興與涞水合而其流始大以同出易州曰武¶
曰濡曰雹互攝通稱總謂之易水兹特從其分¶
出之名而列之并詳附其源流於此¶
¶
　　女思谷水　在易州西南五十里¶
¶
　　女思谷水出西南女思澗東北流注於易謂之三¶
<pb:KR2k0041_WYG_024-41a>¶
㑹口(水經注)¶
¶
　　子莊溪水　在易州西南五十里即紫荆闗水也自¶
紫荆闗流逕州南下流入白澗口¶
¶
　　白楊水　在易州西¶
¶
　　白楊水出遒縣之白楊嶺下時人謂之虎眼泉也¶
(水經注)¶
¶
　　白楊水流經州南三里與五里河合(舊志)¶
¶
　　源泉水　在易州西北¶
¶
<pb:KR2k0041_WYG_024-41b>¶
　　源泉水發北溪東西流注濡水(水經注)¶
¶
　　源泉在州西北八里南流注於易水(方輿紀要)¶
¶
　　渾塘溝水　在易州北¶
¶
　　渾塘溝水出遒縣西白馬山南溪中東南流入濡¶
水(水經注)¶
¶
　　檀山水　在涞水縣西北¶
¶
　　濡水東合檀山水水逕縣西北檀山西南南流與¶
石泉水合水出石泉固東南隅廣二十許步深三¶
<pb:KR2k0041_WYG_024-42a>¶
丈(水經注)¶
¶
　　紫水　在淶水縣西¶
¶
　　紫水出聖人城北大亘下東南流左㑹壘砢溪水¶
水出東北西南流注紫石溪水紫石溪水又逕聖¶
人城東又東南右㑹檐石水水出檐石硎東南流¶
逕聖人城東南南流注紫石水又南注於涞水(水經¶
注)¶
¶
　　涞水至河陽渡與易水合自下通名為白溝河(定興¶
<pb:KR2k0041_WYG_024-42b>¶
縣志)¶
¶
　　按巨馬源出涞山至房山分為二支一東流涿¶
州一南流涞水(詳順天府)¶
¶
　　馬跑泉　在易州東北二十里相傳唐太宗征髙麗¶
駐蹕於此馬跑泉出因名¶
¶
　　聖女泉　在涞水縣西北¶
¶
　　濡水入遒縣城東大陂内有泉滿而不流俗謂聖¶
女泉(水經注)¶
¶
<pb:KR2k0041_WYG_024-43a>¶
　　軍士川　在易州西一百里原出龍村社下流入於¶
易水¶
¶
　　白澗溪　在涞水縣西北¶
¶
　　涞水逕樓亭北左屬白澗溪水有二源合注一川¶
川石皓然望同積雪故以物色受之其水又東北¶
流謂之石曹水伏流地下溢則通津委注謂之白¶
磵口(水經注)¶
¶
　　雷溪　在易州西南¶
¶
<pb:KR2k0041_WYG_024-43b>¶
　　雷溪在易州西南發源五迴嶺即徐河上流也灘¶
石湍急聲聞若雷故名(明一統志)¶
¶
　　金臺陂　在易州東¶
¶
　　濡水分為二瀆一出金臺陂(水經注)¶
¶
　　金臺陂在州東南三十里陂側有臺燕昭王所建¶
置金於上以招賢士故名(名勝志)¶
¶
　　神井　在易州南城上火神廟内其水面與地平¶
摶虎澗　在廣昌縣南五里晉李存孝摶虎處¶
<pb:KR2k0041_WYG_024-44a>¶
木𤓰澗　在廣昌縣東南四十里唐李克用討劉仁¶
恭於此¶
¶
　　冀州¶
¶
　　滹沱河　在州北自保定府束鹿縣流入與漳水合¶
東下衡水武邑又東入深州之武強縣界之河自¶
¶
　　本朝順治二年入州境有二口一由束鹿縣韓村莊至¶
州界趙家莊入漳一由智邱村四七營温浪口等¶
村過堤北入漳自合漳後即入衡水武邑界達河¶
<pb:KR2k0041_WYG_024-44b>¶
間府境(冀州志)¶
¶
　　胡盧河　此漳滏之㑹流也在州西北二十五里自¶
趙州寧晉縣東北流經南宫縣北又東至州界合¶
於滹沱¶
¶
　　信都有胡盧河(文獻通考)¶
¶
　　漳河由磁洺州南入冀州與胡盧河合(宋史河渠志)¶
漳河在州西北三十五里自寧晉縣胡盧河東北¶
流經南宫縣北又東流至此(方輿紀要)¶
¶
<pb:KR2k0041_WYG_024-45a>¶
　　漳&KR0493;合流至冀州之王家莊乃與滹沱合又二十¶
里至冀州堤北又二十里至衡水縣之浪子橋又¶
七十里至衡水之石橋又四十里至武邑之圏頭¶
又三十里至武邑之趙橋又二十里至武強之小¶
范(磁州志)¶
¶
　　漳河　在南宫縣南此漳水自山東邱縣東行之一¶
支也自廣平府威縣流經縣南又東北經棗強縣¶
東南與河間府故城縣接界又北經武邑縣南與¶
<pb:KR2k0041_WYG_024-45b>¶
河間府阜城縣接界俗亦謂之老漳河(詳廣平府)¶
¶
　　小漳河　在新河縣舊城西十里漳河之分流也自¶
趙州寧晉縣流經縣界又東經冀州合鹽河熙寧¶
七年知冀州王慶民言州有小漳河向為黄河北¶
流所壅今河已東乞開濬(宋史河渠志)¶
¶
　　新河縣西南仙汪莊以東楊莊以北至於嚴城明¶
成化以前皆為河泊有蒲魚之利又縣界河溝村¶
有古河受鉅鹿北下北分為二支一支趨北由縣¶
<pb:KR2k0041_WYG_024-46a>¶
東馮招村東入冀州一支東流由千家莊南入冀¶
州俱通鹽河盖皆漳河之分流也(河渠攷)¶
¶
　　索盧河　在棗強縣西北三十里衛河分流也自河¶
間府故城縣界流經縣西南復折而北出河間府¶
阜城縣合於劉麟河¶
¶
　　索盧水舊有廣川長河之名故索盧縣以此名也¶
或曰索盧之溢涸視衛河之盈縮云(方輿紀要)¶
¶
　　飲馬河　在棗強縣東南三十里索盧之分流也下¶
<pb:KR2k0041_WYG_024-46b>¶
流仍合於索盧河¶
¶
　　黄盧河　亦名黄路河在棗強縣南自廣平府清河¶
縣流逕南宫入縣界又東北入河間府阜城縣¶
黄路河在南宫縣東南八十里上流自清河縣城¶
北流入縣境又北入棗強縣又東北至河間府阜¶
城縣合於劉麟河今湮廢其地斥鹵水潦數集(方輿¶
紀要)¶
¶
　　韓家河　在武邑縣西昌泥村東北流入深州武強¶
<pb:KR2k0041_WYG_024-47a>¶
縣之龍知河又堤南河在縣西北明正徳中滹沱¶
衝嚙經此又東衝孫木市亦名孫木市河¶
¶
　　夾河　在武邑縣北三十里漳河支流也自衡水縣¶
界流入又東入滹沱河¶
¶
　　鹽河　在衡水縣西南二里許自冀州流入北通漳¶
水冬春則涸秋夏常盈以地生鹽故名¶
¶
　　洚水　在冀州北舊曰絳瀆亦曰洚水枯瀆又云枯¶
洚渠自順徳府廣宗縣流入南宫縣北又東北逕¶
<pb:KR2k0041_WYG_024-47b>¶
州城北而入衡水武邑縣界合於漳河¶
¶
　　導河北過洚水(禹貢)¶
¶
　　信都有禹貢洚水東入海(漢書地理志)¶
¶
　　絳瀆東南流經九門縣南又東南逕南宫城北又¶
東南逕繚縣故城北又北逕安城南又北逕辟陽¶
亭又北逕信都城東散入澤渚西至於信都城東¶
連於廣川縣之張甲故瀆同歸於海(水經注)¶
¶
　　清河郡經城縣界有枯洚渠北入信都(杜佑通典)¶
<pb:KR2k0041_WYG_024-48a>¶
南宫洚水故瀆在縣東南六里(元和志)¶
¶
　　洚水禹貢導河北過洚水即此今謂之枯洚渠西¶
南自南宫縣界流入又云洚水枯瀆在州東南二¶
十里　南宫縣洚水在縣東南六里自清河郡經¶
城縣流入(寰宇記)¶
¶
　　南宫縣洚水在縣治南自廣宗縣流入又東北入¶
冀州界　冀州水在州治北自南宫縣東北流經¶
州城北而入衡水武邑界　衡水縣洚水在縣南¶
<pb:KR2k0041_WYG_024-48b>¶
自冀州流入其東岸即武邑縣也又東北流經武¶
邑縣北而入於漳水(方輿紀要)¶
¶
　　洚水枯瀆歴板臺經南宫冀州而下趨於衡水舊¶
有大防以備水患嵗久堤壊每夏秋潦水交集由¶
虹江口至舊縣汪洋數十里衝嚙為民患(正定府志)¶
¶
　　長蘆水　在州西漳水支流也今亦曰長蘆溝自寧¶
晉縣流經南宫縣入州界又東北入衡水縣界¶
長蘆水東逕堂陽縣故城南又東逕九門坡又東¶
<pb:KR2k0041_WYG_024-49a>¶
逕扶栁縣故城南又東屈北逕信都縣故城西其¶
水側城北注又北逕安陽城東又北逕武陽城東¶
又北為博廣池又北逕下博縣故城東而北流注¶
於衡水(水經注)¶
¶
　　信都縣衡水亦曰長蘆水即濁漳之下流也西北¶
去縣六十二里　衡水衡水縣南二百步　武邑¶
縣水北去縣三十二里(元和志)¶
¶
　　漳水自寧晉縣東北流經南宫縣北又東流至州¶
<pb:KR2k0041_WYG_024-49b>¶
西北入衡水縣界謂之長蘆水(方輿紀要)¶
¶
　　長蘆溝在州西二里金史地理志衡水武邑俱有¶
長蘆河即此派也(冀州志)¶
¶
　　黄河故道　在州東南及南宫縣東南棗強縣南¶
河決館陶分為屯氏河東北經魏郡清河信都渤¶
海入海廣深與大河等(漢書溝洫志)¶
¶
　　大河故瀆北出為屯氏河經館陶縣東東北出左¶
瀆又北逕經城東繚城西又逕南宫縣西北注洚¶
<pb:KR2k0041_WYG_024-50a>¶
瀆右瀆又東北至廣宗縣故城南又東北逕界城¶
亭北又東北逕長樂郡武強縣故城東又東北逕¶
廣川縣與水故道合又東北逕廣川縣故城西又¶
東逕棘津亭南(水經)¶
¶
　　開元十五年冀州河溢(唐書五行志)¶
¶
　　熙寧元年河決冀棗強埽北注瀛州　元豐四年¶
劉定言王莽河一徑水自大名下合大流注冀州¶
又臨清徐曲御河決口恩州趙村壩子決口兩徑¶
<pb:KR2k0041_WYG_024-50b>¶
水亦注冀州城東　元祐四年都水監言前年河¶
決南宫下埽去年決上埽今年決宗城中埽以大¶
河卧東則南宫宗城皆在西岸以為卧西則冀州¶
信都武邑在東岸　政和六年四月辛夘髙陽闗¶
路安撫使吳玠言冀州棗強縣黄河清(宋史河渠志)¶
南宫縣宋時大河經縣東而入棗強縣界　棗強¶
縣宋元祐初河自南宫決入縣界合索盧水金天¶
㑹中復溢入後大河南徙故瀆遂堙(方輿紀要)¶
¶
<pb:KR2k0041_WYG_024-51a>¶
　　按宋慶厯八年河決澶州商胡埽自魏之北至¶
恩冀乾寧入於海是謂北流自魏恩東至徳滄¶
入於海是謂東流今冀州及南宫棗強皆宋時¶
北流之所經也迄熙寧二年&KR0025;宋昌言程昉議¶
開二股以導東流而北流閉元豐四年河決小¶
吳埽復北流而東流淤哲宗紹聖初復濬二股¶
而北流又閉至元符二年東流斷絶河竟北流¶
及金章宗明昌五年河決陽武而東恩冀之流¶
<pb:KR2k0041_WYG_024-51b>¶
始涸¶
¶
　　武強湖　在武邑縣西北即武強淵也與武強縣接¶
界¶
¶
　　武強淵西南之側水有武強縣故治故淵其名耆¶
宿云邑人有行於途者見一小蛇疑其有靈持而¶
養之名曰擔生長而吞噬人里中患之遂捕繫獄¶
擔生負而奔邑淪為湖縣長及吏咸為魚矣今縣¶
治東北半里許落水淵水又東南結而為湖又謂之¶
<pb:KR2k0041_WYG_024-52a>¶
郎君淵耆宿又言邑淪之日令子東奔又陷於此¶
故淵得郎君之目矣淵水北通謂之石虎口又東¶
北為張平澤澤水所泛北決堤口謂之張刀溝北¶
注衡河謂之張平口(水經注)¶
¶
　　武邑縣武邑湖在縣西北三十二里(元和志)¶
¶
　　武強湖在武邑縣北三十里後魏皇始三年曽移¶
武強郡治於此郡縣皆以此名(名勝志)¶
¶
　　北沼　在衡水縣西南二十里夏秋水漲通於横漳¶
<pb:KR2k0041_WYG_024-52b>¶
杜村溝　在衡水縣西南十里旁有窪地二十餘頃¶
明𢎞治中開此溝以洩水患尋淤正徳間復疏通¶
之民獲種植之利¶
¶
　　葛榮陂　在冀州西南二十里¶
¶
　　信都東二里有葛榮陂貞觀十一年刺史李興公¶
開引趙照渠水注之(唐書地理志)¶
¶
　　榮攻信都時盖築此陂以灌城(方輿紀要)¶
¶
　　趙照渠　在冀州東二里¶
¶
<pb:KR2k0041_WYG_024-53a>¶
　　堂陽渠　在南宫縣西二十里堂陽鎮即堂水故瀆¶
也唐景龍初開引鉅鹿縣諸水以灌田¶
¶
　　堂陽應劭曰在堂水之陽(漢書地理志註)¶
¶
　　堂陽西南三十里有渠自鉅鹿入縣境下入南宫¶
景龍元年開(唐書地理志)¶
¶
　　堂陽渠即古堂水也在南宫縣南二十里(方輿紀要)¶
渠開自唐景龍初引鉅鹿北下諸水入縣溉田數¶
百頃(南宫縣志)¶
¶
<pb:KR2k0041_WYG_024-53b>¶
　　通利渠　在南宫縣西五十九里唐延載元年開以¶
溉田¶
¶
　　小河渠　有二皆在南宫縣東渠旁地極膏腴民有¶
種植之利¶
¶
　　羊令渠　在衡水縣南二里¶
¶
　　衡水南一里有羊令渠載初中令羊元珪引漳水¶
北流貫注城隍(唐書地理志)¶
¶
　　聖井　在武邑縣西北三十五里龍堂村每旱禱雨¶
<pb:KR2k0041_WYG_024-54a>¶
以瓶懸井之半瓶中有水雨即應¶
¶
　　趙州¶
¶
　　洨河　在州南五里自正定欒城縣流入又東達寧¶
晉縣合葫盧河¶
¶
　　洨河在趙州南五里自欒城縣流經此下流達寧¶
晉縣葫盧河(方輿紀要)¶
¶
　　州南有安濟橋跨洨河上自州以西水皆平漫經¶
橋下東流始成渠近河田畝咸資灌溉(舊志)¶
¶
<pb:KR2k0041_WYG_024-54b>¶
　　清水河　即元氏縣之北沙河也自元氏縣經欒城¶
入州境至州東南五里與洨河合¶
¶
　　槐河　在州西南源自正定府贊皇縣經元氏縣入¶
髙邑縣界俗訛為淮河又曰黒水又東經州西南¶
亦曰白溝河又東入柏鄉縣界曰野河又東入寧¶
晉縣葫盧河¶
¶
　　槐水出贊皇山(隋圖經)¶
¶
　　髙邑縣黒水一名淮河發源於贊皇經元氏東流¶
<pb:KR2k0041_WYG_024-55a>¶
入縣境(名勝志)¶
¶
　　趙州平棘縣槐水一名白溝河南去縣二十五里¶
(元和志)¶
¶
　　野河在柏鄉縣西北五里一名淮水源自贊皇縣¶
東流厯元氏髙邑趙州始入縣境又東抵寧晉縣¶
入葫盧河(方輿紀要)¶
¶
　　午河　在柏鄉縣西十里東南流經縣北合於野河¶
午河源出太行之麓繞縣正南故以午名(名勝志)¶
<pb:KR2k0041_WYG_024-55b>¶
午河源出臨城縣西北諸山東南流入柏鄉境又¶
東經縣北三里下流合於野河(方輿紀要)¶
¶
　　新溝河　在柏鄉縣北二十五里故城鎮南源自高¶
邑縣南榆栁村流經縣界合野河昔時槐河諸水¶
每逢霖潦往往泛溢元元貞間柏鄉令魯貞始開¶
此溝以洩水民獲樹藝至今賴之¶
¶
　　&KR0493;陽河　在隆平縣東俗呼清水河自順徳府任縣¶
流經縣界又東至寧晉縣與漳河㑹流入葫盧河¶
<pb:KR2k0041_WYG_024-56a>¶
滏陽河厯曲周隆平入大陸澤俗呼為清水河(名勝¶
志)¶
¶
　　滏陽河自任縣四十里至隆平縣之牛家井又九¶
十里至寧晉之舖頭又十里至寧晉縣孝口漳滏¶
遂合流為一(磁州志)¶
¶
　　按滏陽舊於曲周入漳康熈二十三年漳徙而¶
南至寧晉而復與滏陽㑹¶
¶
　　漳河　此自山東邱縣北行之一支所謂新漳河也¶
<pb:KR2k0041_WYG_024-56b>¶
自廣平府鉅鹿縣流經隆平縣至寧晉縣之孝口¶
與滏陽河合流為葫盧河(詳廣平府)¶
¶
　　新灃河　在隆平縣東二十里此大陸之下流明嘉¶
靖十六年知縣王冕開非順徳之灃水也¶
¶
　　槐武河　在隆平縣北三十里王橋村即柏鄉縣野¶
河之别流也亦曰沙河由縣東北注寧晉縣葫盧¶
河¶
¶
　　隆平北有槐武河(名勝志)¶
¶
<pb:KR2k0041_WYG_024-57a>¶
　　槐武河在隆平縣北即野河也亦曰沙河自柏鄉¶
縣流經此又東北入寧晉縣(方輿紀要)¶
¶
　　老僧河　在隆平縣東北六里下流入槐武河¶
相傳有老僧尋水至此以杖卓地泉湧成溪故名¶
(名勝志)¶
¶
　　神泉河　在隆平縣北五里源出順徳府唐山縣之¶
堯山東流經此入老僧河¶
¶
　　泥河　在臨城縣北五里源出泥河村北崗東入於¶
<pb:KR2k0041_WYG_024-57b>¶
泜¶
¶
　　臨城縣泥河東合泜水(方輿紀要)¶
¶
　　泜河　在臨城縣西北二十五里源出本縣敦與山¶
東南流合沙河入順徳府内邱縣界又自順徳府¶
唐山縣流入隆平縣入滏陽河¶
¶
　　敦與之山泜水出於其隂東流注於彭水(山海經)¶
臨城縣泜水在縣南二里出白土細滑如膏以之¶
濯錦色若霜雪(元和志)¶
¶
<pb:KR2k0041_WYG_024-58a>¶
　　泜水東經百暢亭亭在臨城縣西(寰宇記)¶
¶
　　臨城縣泜水將至城五里斷伏不流二百餘步復¶
出東流經釣盤山下合沙河俗名三斷緑楊河(方輿¶
紀要)¶
¶
　　泜水在縣西史稱韓信斬陳餘於泜水上即此東¶
南入順徳府内邱縣(臨城舊志)¶
¶
　　泜水在縣南三十里自順徳府唐山縣入經縣南¶
魏家莊至邢家灣入滏(隆平縣志)¶
¶
<pb:KR2k0041_WYG_024-58b>¶
　　按泜河有二在元氏者為北泜此為南泜同名¶
而異流近志以二水混而為一謬矣¶
¶
　　沙河　在臨城縣西南十五里即古彭水也源自正¶
定府贊皇縣流經縣界合於泜¶
¶
　　趙郡房子有彭水(隋書地理志)¶
¶
　　沙水源出贊皇山東流經臨城縣東北五里㑹於¶
泜水或以為即古彭水也(方輿紀要)¶
¶
　　按趙州之清水河亦曰沙河而槐武河之入寧¶
<pb:KR2k0041_WYG_024-59a>¶
晉者亦有沙河之稱與此共為三派名謂雖同¶
源流各異¶
¶
　　葫盧河　在寧晉縣東南即寧晉泊也土人呼為北¶
泊周百餘里漳滏諸流羣趨東下貫泊而出達於¶
冀州¶
¶
　　周廣順二年契丹將髙謨翰以葦筏渡葫盧河至¶
州周兵屯貝州以拒之(薛居正五代史)¶
¶
　　熙寧八年發夫増治葫盧河(宋史河渠志)¶
¶
<pb:KR2k0041_WYG_024-59b>¶
　　寧晉葫盧河其上流即漳水也自順徳府南和任¶
縣達隆平而東北滙大小羣川以注於縣境而趙¶
州西境及滹沱以南之水亦悉東南流至縣境滙¶
為大澤每至春秋之交霖潦為患(方輿紀要)¶
¶
　　葫盧為近邑諸河之所滙葫盧之名不知始於何¶
時趙武靈王曰吾國東薄洛之水或謂葫盧即薄¶
洛之訛(寧晉縣志)¶
¶
　　七里河　在寧晉縣南二十五里槐午諸水自柏鄉¶
¶
<pb:KR2k0041_WYG_024-60a>¶
　　縣注此東入滏陽河¶
¶
　　七里河在泊中昔年任縣隆平水漲自張家口注¶
寧晉泊俗呼為南水明隆萬間南水六月至七月¶
即從七里河口歸滏陽八月種麥麥熟後水至田¶
不糞而肥如是者百餘年至崇禎時水遂絶¶
¶
　　國朝順治二年南水復至如初辛丑夏南水突至遂成¶
湖泊盖由滹沱南徙由賈家口横截滏水於是七¶
里河淤為平田泊水無歸河之路是以滙為大澤¶
<pb:KR2k0041_WYG_024-60b>¶
康熙中於泊中開水口數處極南為史家口極北¶
為侯臯村口兩水口衝流日久有成河之勢(寧晉縣志)¶
按寧晉泊恃滏陽河洩水自七里河湮塞泊無¶
歸&KR0493;之路往往漂溢為患舊時史家嘴侯臯村¶
二處雖有水口尚多淺溢¶
¶
　　今上雍正四年興修水利於洨口營上等村疏濬水口使¶
淺溢之處盡為寛深復築小堤以障水之外入¶
設斗門以節水之内出由是積潦消而汙萊變¶
¶
<pb:KR2k0041_WYG_024-61a>¶
　　為沃壤矣¶
¶
　　鹻河　即寢水也在寧晉縣東十里¶
¶
　　寧晉有寢水(金史地理志)¶
¶
　　鹻河即寢水自藁城迤南欒城趙州迤東由寧晉¶
入滏陽河是恒被滹沱水淤今下流已壅上流渠¶
雖存無水(寧晉縣志)¶
¶
　　滹沱河故道　在寧晉縣東北明成化八年河決晉¶
州紫城口入寧晉泊正徳十三年紫城口淤塞河¶
<pb:KR2k0041_WYG_024-61b>¶
分二股一股南由寧晉一股東溢東鹿未㡬二股¶
併由束鹿而寧晉遂無滹沱之患¶
¶
　　泲水　即濟水在髙邑縣南自正定府贊皇縣流經¶
臨城縣又東入縣界又東入於槐河¶
¶
　　泲水清漣漂者資焉(名勝志)¶
¶
　　泲水在髙邑縣南一名白漕水或以為濟水發源¶
贊皇山經臨城縣又東流入縣境至縣東南合於¶
槐河(方輿紀要)¶
¶
<pb:KR2k0041_WYG_024-62a>¶
　　廣阿澤　即大陸澤在隆平縣東北三十里與順徳¶
府鉅鹿任縣兩縣接界下達寧晉縣之葫盧河¶
趙州昭慶縣有大陸澤(杜佑通典)¶
¶
　　昭慶縣廣阿澤在縣東二十五里爾雅曰晉有大¶
陸廣阿又大陸别名淮南子曰鉅鹿大陸廣阿咸¶
一澤也(元和志)¶
¶
　　隆平縣大陸澤亦曰廣阿澤自順徳府鉅鹿縣流¶
入至寧晉縣為葫盧河縣有廣阿大陸之名以此¶
<pb:KR2k0041_WYG_024-62b>¶
(方輿紀要)¶
¶
　　湫水潭　在柏鄉縣北三十里蘇村方廣畝許其深¶
莫測¶
¶
　　廣潤陂　在州東二里舊引太白渠水注之又東南¶
二十里有畢泓皆唐永徽五年平棘令弓志元所¶
開¶
¶
　　大白渠　即欒城縣冶河也自欒城縣至州界入洨¶
水¶
¶
<pb:KR2k0041_WYG_024-63a>¶
　　大白渠東逕宋子縣故城北謂之宋子河又東逕¶
敬武縣故城北又東謂之斯洨水地理志曰大白¶
渠東入洨河者也(水經注)¶
¶
　　平棘有廣潤陂引大白渠水注之(唐書地理志)¶
¶
　　趙州大白渠即欒城縣冶河也(方輿紀要)¶
¶
　　水閘渠　在州西南二十里下流入於洨水¶
¶
　　舊引清水河入城濠壅而無洩為東北田疇患明¶
天順間知州何濬鑿此渠西入永通橋與洨河合¶
<pb:KR2k0041_WYG_024-63b>¶
(趙州志)¶
¶
　　千金渠　在柏鄉縣西¶
¶
　　柏鄉西有千金渠開元中令王佐浚以疏積潦(唐書¶
地理志)¶
¶
　　新渠　在寧晉縣西南¶
¶
　　寧晉地旱鹵西南有新渠上元中令程處黙引洨¶
水入城以溉田經十里餘地用豐潤民食乃甘(唐書¶
地理志)¶
¶
<pb:KR2k0041_WYG_024-64a>¶
　　涵虚泉　在州治西南味極甘冽為城中第一泉¶
¶
　　惠民泉　在州南望漢臺西北¶
¶
　　野姑泉　在臨城縣南盖山上亦曰舒姑泉¶
¶
　　昔有舒氏女與其父採薪於其處坐牽挽不動父¶
歸告家人比再來女坐處惟見清泉女母曰吾女¶
本好音樂乃絃歌泉湧汩流見朱鯉一雙今作樂¶
嬉戲則湧出見宣城記(正定府志)¶
¶
　　狗跑泉　在臨城縣北流入槐河¶
¶
<pb:KR2k0041_WYG_024-64b>¶
　　雙井　在州東二十里雙井村二井相並清冽可飲¶
¶
　　聖井　在臨城縣東北聖井岡上旱禱輒應¶
¶
　　鵓鴿井　在臨城縣北二十里¶
¶
　　深州¶
¶
　　滹沱河　舊在州西北自保定府束鹿縣流入安平¶
縣界又東入州境又自州東北入饒陽縣界厯宋¶
金元明決徙數見¶
¶
　　本朝順治二年由束鹿南厯冀州入漳而州境遂無水¶
¶
<pb:KR2k0041_WYG_024-65a>¶
　　患康熙中復自束鹿分道決入州界¶
¶
　　滹沱河在安平縣南二十三里自束鹿縣流入又¶
東達深州　深州河在州北四十里自安平縣流¶
入又東北入饒陽縣界　饒陽縣河在縣北(方輿紀要)¶
河自明天啟後漸徙而南¶
¶
　　本朝順治二年自束鹿南決入冀州與漳水渾濤而安¶
¶
　　平饒陽之地不復有滹沱矣(禹貢錐指)¶
¶
　　康熙五年河自束鹿縣傾井村張岔口村棗營村¶
<pb:KR2k0041_WYG_024-65b>¶
分岔入深州境清水河(束鹿縣志)¶
¶
　　鴉兒河　亦曰了兒河在州南二十里自束鹿縣流¶
入下流過獻縣南合於葫盧河春冬則涸雨潦則¶
盈¶
¶
　　河在滹沱衛漳間盖支流兩分而為河因名了兒¶
河(深州志)¶
¶
　　胡盧河　此滹沱漳滏之㑹流自冀州衡水縣流入¶
武強縣界又東入河間府獻縣界¶
¶
<pb:KR2k0041_WYG_024-66a>¶
　　胡盧河自冀州新河鎮入深州武強縣(宋史河渠志)¶
胡盧河在深州南四十里自冀州東北流入州境¶
厯衡水縣北而入武邑武強二縣界(方輿紀要)¶
¶
　　漳滏合滹沱其水愈大自武邑之趙村橋二十里¶
至武強之小范又二十里至獻縣(磁州志)¶
¶
　　按胡盧河即寧晉泊也漳滏貫泊而出故兼得¶
其稱至冀州而下則漳滏之名為滹沱所掩而¶
滹沱之目亦與胡盧互舉矣¶
¶
<pb:KR2k0041_WYG_024-66b>¶
　　龍治河　亦曰龍知河滹沱支流也自深州東南流¶
入武強縣合於漳水¶
¶
　　亭子河　在武強縣東三十里冀州長盧溝之支流¶
也東入武邑界又雁河在縣南十二里自深州流¶
入又于家河在縣西北八里每秋漲可通舟楫¶
¶
　　古饒河　在饒陽縣西南三十里今湮¶
¶
　　饒陽在饒河之陽(漢書地理志)¶
¶
　　魏武因饒河故瀆決滹沱北注(杜佑通典)¶
¶
<pb:KR2k0041_WYG_024-67a>¶
　　饒河本滹沱之支流也昔時引而北注合於易水¶
今涸(方輿紀要)¶
¶
　　白馬河　俗曰黄河亦曰白馬溝在饒陽縣南八里¶
自滹沱分流入武強縣今涸¶
¶
　　白馬河水上承滹沱東逕樂鄉縣北饒陽縣南又¶
東逕武邑郡北而東入衡水(水經注)¶
¶
　　枯白馬渠在饒陽縣一名黄河今名白馬溝李公¶
緒趙記云魏白馬王彪所鑿(寰宇記)¶
¶
<pb:KR2k0041_WYG_024-67b>¶
　　古黄河在饒陽縣南八里今絶流其故道濶十里¶
兩岸俱古堤(舊志)¶
¶
　　院西口河　在安平縣北二十五里其西通祁州沙¶
滋&KR0740;三水分流入饒陽界注於滹沱今廢¶
¶
　　傅家池　在深州東南五十里受滹沱之水以入於¶
漳後滹沱北徙池亦淤塞¶
¶
　　蓮花池　在深州東四十里為水聚處¶
¶
　　武強淵　在武強縣南與武邑縣接界¶
¶
<pb:KR2k0041_WYG_024-68a>¶
　　衡漳又東北右合張平口故溝上承武強淵淵之¶
西南有武強縣故治故淵得其名(水經注)¶
¶
　　駱駝灣　在武強縣西北五里滹沱決溢時此為鍾¶
水之處稍東南曰吳家灣嘉靖間議濬渠於此以¶
洩積水未果¶
¶
　　賈家溝　在武強縣東北東流合於漳水又閻家溝¶
在縣東亦滹沱末流也東合龍池河又古河岔河¶
皆在縣北分自清漳者今涸¶
¶
<pb:KR2k0041_WYG_024-68b>¶
　　交津口　在武強縣東¶
¶
　　白馬河東入衡水謂之交津口(水經注)¶
¶
　　交津口昔時漳水經流之道也(方輿紀要)¶
¶
　　聖水井　在武強縣南二十里地名三龍堂盖與衡¶
水武邑接界三縣各有龍堂内皆有井旱禱輒應¶
¶
　　古龍井　在安平縣西三十里深數丈泉湧不竭¶
¶
　　定州¶
¶
　　派河　在定州南二十里即沙水也自正定府阜平¶
<pb:KR2k0041_WYG_024-69a>¶
縣流經曲陽縣西又南經正定之行唐縣又東南¶
過新樂縣與郜河㑹又南下定州又東入保定府¶
祁州與&KR0740;滋二水合¶
¶
　　定州派水在州南　新樂縣派水在縣西南十里¶
(方輿紀要)¶
¶
　　沙水即派河在新樂縣南闗外由阜平經曲陽行¶
唐新樂定州以至祁州(陸龍其畿輔地圖記)¶
¶
　　郜河自行唐東入沙水(輿圖)¶
¶
<pb:KR2k0041_WYG_024-69b>¶
　　河當九省要津日渡不給(新樂縣志)¶
¶
　　唐河　在定州北即&KR0740;水也自保定府唐縣流入曲¶
陽又東南經州界又東入保定府祁州與滋沙二¶
水合¶
¶
　　&KR0740;水東南過中山上曲陽縣(水經)¶
¶
　　&KR0740;水亦名唐河在州北八里(寰宇記)¶
¶
　　&KR0740;水即唐河由唐縣西南過曲陽定州至祁州合¶
滋沙二水(陸龍其畿輔地圖記)¶
¶
<pb:KR2k0041_WYG_024-70a>¶
　　清水河　在定州北十里發源白龍泉流至城北入¶
&KR0740;水俗亦謂之唐河¶
¶
　　盧奴城西北平地泉湧而出俗亦謂之唐水也東¶
南至唐城西北隅塌而為湖入&KR0740;水(水經注)¶
¶
　　州北十里有唐水源自本州南宋村白龍泉東流¶
而下合&KR0740;水以有清濁之分故名為清水河(定州志)¶
¶
　　靈河　在曲陽縣西四里源出縣西白土澗東流至¶
三角潭與曲逆溪水合流注於沙河曲逆溪源出¶
<pb:KR2k0041_WYG_024-70b>¶
縣西十里硯山下其流多曲故名¶
¶
　　龍泉河　在曲陽縣北五十里一名潄玉泉突出地¶
中溢而南瀉折而東入唐縣界注唐河¶
¶
　　潄玉泉在縣北五十里平地湧出溢而南下轉折¶
而東與&KR0740;水合即龍泉河也(曲陽縣志)¶
¶
　　狄水河　在曲陽縣東三里發源恒山南流至定州¶
入&KR0740;水相傳宋將狄青治漕於此因名(方輿紀要)¶
¶
　　盧奴水　在定州北一名黑水池亦曰黑龍潭泉盧¶
<pb:KR2k0041_WYG_024-71a>¶
奴城内西北隅有水淵而不流水色正黑俗名黒¶
水池(水經注)¶
¶
　　俗謂黒水曰盧不流曰奴故漢置盧奴縣即今黒¶
龍泉也(定州志)¶
¶
　　恒水　在曲陽縣西即禹貢恒水也東流入唐縣界¶
俗謂之横河¶
¶
　　上曲陽恒山北谷禹貢恒水所出(漢書地理志)¶
¶
　　&KR0740;水又東恒水從西來注之自下&KR0740;水兼納恒川¶
<pb:KR2k0041_WYG_024-71b>¶
之通稱焉即禹貢所謂恒衛既從也(水經注)¶
¶
　　有槐河在縣北即恒水(曲陽縣志)¶
¶
　　天井澤　一名天井淀舊在定州境今湮¶
¶
　　天井澤在州東南四十七里周六十二里(元和志)¶
水經注派水歴天井澤南水流所播為澤俗名天¶
井淀(寰宇記)¶
¶
　　西溪　在定州西北通黒龍泉水底清徹湛若玻璃¶
每中秋夕州人於此翫月以為佳景云¶
¶
<pb:KR2k0041_WYG_024-72a>¶
　　大龍窩潭　在曲陽縣西北三十里又小白龍潭¶
集聖池　在曲陽縣南少容山上引五臺山聖水注¶
之故名¶
¶
　　舜泉　在定州東¶
¶
　　郡城東有舜甘泉(中山記)¶
¶
　　黑虎泉　在定州西北二十里周圍畝許流入&KR0740;水¶
玉泉　在曲陽縣南二十里堯山之側泉從石鏬湧¶
出又馬跑泉亦在堯山下¶
¶
<pb:KR2k0041_WYG_024-72b>¶
　　圓覺泉　在曲陽西北三十里旁有圓覺寺故名下¶
流入於沙河¶
¶
　　陳家莊泉　在曲陽縣南十五里平地騰湧狀如沸¶
湯居民資以灌溉下流入沙河¶
¶
　　長星溝　源自曲陽縣流至定州入於&KR0740;亦曰長星¶
川又曰七星溝¶
¶
　　長星溝在上曲陽縣長星渚渚水東流又合洛光¶
水又東逕恒山下廟北又東逕上曲陽縣故城北¶
<pb:KR2k0041_WYG_024-73a>¶
又東南流胡泉水注之又東逕平樂亭北左㑹長¶
星川東南逕盧奴城南又東北合&KR0740;水水有窮通¶
不常津注(水經注)¶
¶
　　安喜縣長星川南去縣八里(元和志)¶
¶
　　定州長星川今名七里溝(寰宇記)¶
¶
　　按定州志州南七里曰嘉河水自嘉山来俗名¶
七里溝由西而南而東與新河合盖即長星故¶
瀆也¶
¶
<pb:KR2k0041_WYG_024-73b>¶
　　清泉井　在定州文廟東北¶
¶
　　宋韓琦建學時所鑿其水比他井清而重(明一統志)¶
¶
　　神渚水　在深澤縣西二十五里滹沱滋河之水衝¶
嚙所成方廣四百步其深無際天將雨則波濤泛¶
溢流沫成輪若神物居其中故名¶
¶
¶
¶
　　畿輔通志卷二十四¶
¶
