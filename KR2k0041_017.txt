# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:15.627565
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 17
<pb:KR2k0041_WYG_017-1a>¶
　　欽定四庫全書¶
¶
　　畿輔通志卷十七¶
¶
　　山川¶
¶
　　古者建國邑必依於山川葢以天地成而聚於髙歸¶
物於下髙者山之聚下者川澤之歸材用於是乎出¶
衣食於是乎生故曰水土演而民用也原有小大氣¶
有厚薄聚有衆寡故自古帝王之都必擇形勝而無¶
若渤碣之間為兩戒山川所總㑹者其山則大行東¶
<pb:KR2k0041_WYG_017-1b>¶
來環神京之北而恒山鎮其西二山連延限河北道¶
之東西以為天下脊信乎其天作而地成也其川則¶
衛白二河為要合衛之川滹沱為大合白之川桑乾¶
為大而漳滏入於滹沱滋沙滱易濡淶徐雹並入於¶
桑乾灤河及寛渝恒漆諸川自入於海其澤則在畿¶
南者為廣阿即禹貢之大陸也土人呼為泊泊之南¶
羣水入焉者十泊之北羣水入焉者十有二近海有¶
東西二淀或云即古笥溝舊有九十九澱支相灌輸¶
<pb:KR2k0041_WYG_017-2a>¶
今¶
¶
　　京畿州縣諸沽淀是也粤稽禹貢大河北條之山自岍¶
岐至於碣石而川澤隨之史記天官書亦曰海内山¶
川東北流其維首在隴蜀尾終於渤碣而(臣)伏讀¶
¶
　　聖祖仁皇帝御製文深究地絡泰山實發源於長白三江貫¶
海鐵山皇成鼉磯&KR0387;脈時現伏於海中至登州福山¶
丹崖而陸起西南八百餘里結為太山以擁¶
¶
　　神京之左豈惟兩戒山川總會於是哉抑乃四海地絡¶
<pb:KR2k0041_WYG_017-2b>¶
所周環也是以五種咸宜六擾並碩轉漕便利百貨¶
阜通誠所謂原大則饒氣厚而聚多者歟謹備列支¶
山支川陂池澤藪以備山師川師之籍俾後有考焉¶
山¶
¶
　　順天府¶
¶
　　西山　宛平縣西三十里太行山首起河内北至幽¶
州第八陘在燕羣峯秀拔若龍翔鳯舞雲連星拱¶
於¶
¶
<pb:KR2k0041_WYG_017-3a>¶
　　皇都之右¶
¶
　　西山蒼蒼上干雲霄重岡叠阜來朝皇闕(金李晏碑記)¶
太行首於濟源伏於河折北而尊為恒山支巒複¶
岡畢赴於燕復纚屬以東數千百里入於海上土¶
人以其西來號曰西山(元袁桷集)¶
¶
　　西山自太行聨亘起伏數百里東入於海而都城¶
受其朝靈秀之所㑹(明李東陽遊西山記)¶
¶
　　内接太行外屬諸邊磅礴數千里林麓蒼黝溪澗¶
<pb:KR2k0041_WYG_017-3b>¶
鏤錯神臯奥區也(張鳴鳯西山記)¶
¶
　　都城之西有山焉蜿蜒磅礴首太行尾居庸東向¶
而北繞實京師雄觀也(喬宇遊西山記)¶
¶
　　西山神京右臂亦名小清凉諸蘭若白塔與山隈¶
青藹相間疏泉滿道或注荒池或伏草徑或散漫¶
塵沙間春夏之交晴雲碧樹花香鳥聲秋則亂葉¶
飄丹冬則積雪凝素信足賞心而雪景尤勝(長安遊記)¶
北都惟西山為最竒峰怪石幽泉邃壑茂林澄湖¶
<pb:KR2k0041_WYG_017-4a>¶
與夫琳宫仙梵輝映金碧誠天府之佳麗一方之¶
竒觀矣(圖書編)¶
¶
　　大雪初霽千峰萬壑積素凝華若畫圖然為京師¶
八景之一曰西山霽雪(名山記)¶
¶
　　翠微山　宛平縣西三十里脈自香山分兩支而東¶
其上平原百里烟雲樹石皆稱竒勝明成化中車¶
駕嘗幸此山¶
¶
　　山上有圓通寺葢舊平坡寺也姚少師嘗言平坡¶
<pb:KR2k0041_WYG_017-4b>¶
最幽勝學佛者所宜居山半有平地故名洪熙初¶
始改今名(天府廣記)¶
¶
　　寺一閣庋山顛於逺眺猶勝(同上)¶
¶
　　盧師山　宛平縣西三十里¶
¶
　　安禮寨西北有盧師神祠桑乾水出山之口東及¶
幽州四十餘里(宋史宋琪傳)¶
¶
　　山半為秘魔巖巖石嵌空幾二丈傳隋末有沙門¶
曰盧師居此山能馴伏大青小青二龍故名巖下¶
<pb:KR2k0041_WYG_017-5a>¶
一池二青蟄處視之若不甚深然探入不可窮(天府¶
廣記)¶
¶
　　盧師山與平坡山並峙諸刹鱗次皆古刹也(長安遊記)¶
¶
　　覺山　宛平縣西三十里¶
¶
　　覺山有五華一名夀安雙泉翠峰仰山諸峰環之¶
如屏(燕都遊覧記)¶
¶
　　懸崖之上與盧師平坡鼎峙西有三泉曰清冷曰¶
清旨曰洊至(天府廣記)¶
¶
<pb:KR2k0041_WYG_017-5b>¶
　　聚寳山宛平縣西三十里¶
¶
　　玉泉西南行數里度兩石橋循溪轉至卧佛寺復¶
二里為碧雲寺巖下有泉從石罅中出有亭曰聽¶
水佳處亭前小池種白蓮百本池邊修竹成林康¶
熙十七年¶
¶
　　聖祖御書激湍二字¶
¶
　　碧雲金碧鮮妍宛一天界巖下一泉石渠導之過¶
齋厨繞長廊匯於殿前石池泉傍一栁人呼癭栁¶
¶
<pb:KR2k0041_WYG_017-6a>¶
　　栁左堂三楹明萬厯御題水天一色前臨荷沼沼¶
南修竹成林巖下一亭曰嘯雲(天府廣記)¶
¶
　　頃至碧雲下窺巖洞松風如沸颯有竒趣(明陸釴春遊西¶
山記)¶
¶
　　盤龍山　宛平縣西三十五里¶
¶
　　韓家山　宛平縣西三十六里¶
¶
　　山隂有漢左馮翊韓延夀墓韓世居於此俗呼罕¶
山又呼黒山匯(天府廣記)¶
¶
<pb:KR2k0041_WYG_017-6b>¶
　　罕山志稱韓家山韓延夀家焉罕韓音訛也俗呼¶
黑山匯黒罕音又訛也山陽有二寺曰雲福曰延¶
夀(帝京景物畧)¶
¶
　　石徑山(一名石景山)　宛平縣西三十七里¶
¶
　　大徳六年修盧溝上流石徑山河隄(元史河渠志)¶
石徑山孤峰特立洞皆鑿石而成最上金閣寺有¶
塔宜逺眺東南行至林衡署古松數百株參錯平¶
野間(明阮旻錫紀遊)¶
¶
<pb:KR2k0041_WYG_017-7a>¶
　　金閣寺逺望蒼黄一道如帶南綴者渾河也渾河¶
古桑乾水萬厯戊子九月幸石徑山觀渾河顧問¶
侍臣水從何來申時行對曰從大漠經居庸下天¶
津則朝宗於海矣因勑河臣亟修隄岸(帝京景物畧)¶
¶
　　五峰山　宛平縣西四十里五峰秀峙宛若列屏土¶
人每望此山之雲氣以驗晴雨¶
¶
　　雙泉山　宛平縣西四十里山有二泉故名其南有¶
兩家山東北二里許有黒龍灣¶
¶
<pb:KR2k0041_WYG_017-7b>¶
　　戒壇山　宛平縣西五十里有戒壇甃石為之中置¶
髙座相傳創自隋唐間遼金時所植松具在殿外¶
遼金碑各一¶
¶
　　本朝康熙十七年¶
¶
　　聖祖賜御書清戒二字山有極樂三慧朝陽觀音龎涓孫臏¶
等洞山之東南有獅子巖自巖而上十八折始及¶
戒壇東去渾河二十里兩岸壁立中通一徑多林¶
木泉澗之勝上為極樂峰¶
¶
<pb:KR2k0041_WYG_017-8a>¶
　　都城中西望一山髙秀如駝脊上峰如側方山冠¶
者戒壇後五里極樂峰也逺黛有増近翠不減(帝京¶
景物畧)¶
¶
　　萬安山(一名垣墻山)　宛平縣西五十里山有鐵鼎其下¶
有舊置冶處¶
¶
　　翠峰山(一名遮風嶺)　宛平縣西五十里¶
¶
　　馬鞍山　宛平縣西六十里¶
¶
　　鳯凰山　宛平縣西七十里¶
¶
<pb:KR2k0041_WYG_017-8b>¶
　　潭柘山　宛平縣西八十里西山諸峰連綿而西潭¶
柘為尤勝山有潭柘寺相傳本青龍潭開山時潭¶
平為寺晉曰嘉福唐曰龍泉¶
¶
　　山磅礴連擁三峰傍有二潭潭上有古柘一株形¶
曲如虬因名(明統志)¶
¶
　　潭柘以一培塿當羣山心九峰扆而立焉志所謂¶
老柘羙竹者烏有矣而兩殿鴟工絶則金元故物¶
也寺後故有龍潭今已甃為池而其支委尚濶去¶
<pb:KR2k0041_WYG_017-9a>¶
山數里泉走石崖壁間聲甚怒(春明夢餘録)¶
¶
　　諺曰先有潭柘後有幽州寺莫先焉矣寺碑七金¶
碑二明昌五年僧重玉詩大定十三年楊節度記¶
元碑二至正八年葛天麟記至正某年危素記明¶
碑三正統某年胡濙記𢎞治十年謝遷記萬厯中¶
紫栢送龍子歸潭文也(帝京景物畧)¶
¶
　　龍鱗山　宛平縣西八十里又西有九渠山大駝山¶
管山¶
¶
<pb:KR2k0041_WYG_017-9b>¶
　　九龍山　宛平縣西九十里¶
¶
　　西湖山　宛平縣西百里¶
¶
　　太山　宛平縣西二百里¶
¶
　　史家營太山有石如臼昔有仙人居此臼巾日産¶
米隨寺衆多少取給不乏後有僧畏其險峻鑿穴¶
通之穴成而米遂絶(燕山叢録)¶
¶
　　馬蘭山　宛平縣西二百里¶
¶
　　出沿河守禦城西門渡石澗進馬蘭山曲折上坂¶
<pb:KR2k0041_WYG_017-10a>¶
石子磊磊難步陟至法幢菴又五里至馬蘭村登¶
三大士閣一松髙十丈餘厯磴上三里許翠峰壁¶
立¶
¶
　　千佛山(一名黑風山)　宛平縣西二百里¶
¶
　　觀音山　去千佛山數里¶
¶
　　觀音山舊有菩提樹仙人望海石(帝京景物畧)¶
¶
　　鶴子山　宛平縣西二百里¶
¶
　　觀音山再上為大悲閣又上為望海石嶔崟巉削¶
<pb:KR2k0041_WYG_017-10b>¶
踰嶺凡七有石壁削立為鶴子山怪石攢簇多似¶
人形坐視觀音山如在懐抱間(長安遊記)¶
¶
　　百花山　宛平縣西二百里¶
¶
　　度閻王&KR2988;是百花山腰也紅紫翠黄不可凡數即¶
一色中瓣蕚跗異不可槩之行百花中一里進籬¶
門石洞登菩薩頂累石凡三峰坐立頂上俯諸山¶
搢如圭東西二靈山也(帝京景物畧)¶
¶
　　百花陀京城西王平口四圍皆山中有平川約數¶
<pb:KR2k0041_WYG_017-11a>¶
十畝産杉漆藥草春夏之交百花爛然有金章宗¶
石牀今存(天府廣記)¶
¶
　　小五臺山　在百花山西北數里¶
¶
　　小五臺山花多目所未覩有名天花者尤嬌豔可¶
愛(長安遊記)¶
¶
　　顔老山　宛平縣西二百二十里西南有石青洞東¶
北有栁林泉¶
¶
　　甕山　宛平縣西北二十里¶
¶
<pb:KR2k0041_WYG_017-11b>¶
　　甕山即通惠河上源之所出也(元史河渠志)¶
¶
　　山在玉泉之東西湖當其前金山拱其後(明倪岳遊甕山¶
詩序)¶
¶
　　西湖方十餘里有山趾其涯曰甕山其寺曰圓静¶
左田右湖近山之境於是始勝又三里為功徳寺¶
洪波衍其東幽林出其南路盡叢薄始達於野(李東¶
陽遊西山記)¶
¶
　　稻畦千畝接於甕山之𪋤上有寺曰圓淨絶頂有¶
<pb:KR2k0041_WYG_017-12a>¶
屋曰雪洞俯面西湖之曲由中而瞰如駕逺翮凌¶
長空平田逺村綿亘無際羣峰拱乎北衆水宗乎¶
東盪胸釋形將與寥廓者㑹(喬宇遊西山記)¶
¶
　　山𪋤魁大而凹秀(帝京景物畧)¶
¶
　　甕山在海淀西五里土色純盧其南巖若洞而圮¶
者少鬲仙室也人家傍山小具池亭桔橰鋤犁咸¶
置垣下酷似江南風景(長安遊記)¶
¶
　　畫眉山　宛平縣西北二十里有黒龍潭上建龍王¶
<pb:KR2k0041_WYG_017-12b>¶
廟¶
¶
　　聖祖御製黒龍潭重建龍玉廟碑文¶
¶
　　御書喜雨匾額雍正三年¶
¶
　　特勅重修¶
¶
　　御製碑文¶
¶
　　玉泉山　宛平縣西北二十五里山前¶
¶
　　御園錫名曰澄心¶
¶
　　宛平有玉泉山行宫明昌元年八月幸玉泉山(金史)¶
¶
<pb:KR2k0041_WYG_017-13a>¶
　　至元十五年禁玉泉樵采漁弋(元史世祖紀)¶
¶
　　玉泉出於山噴薄轉激散為溪池池有亭宣宗駐¶
蹕處也又一里為華嚴寺有洞三其南為吕公洞¶
(明李東陽遊西山記)¶
¶
　　華嚴拾級升有平臺望湖焉洞在壁間四丈而修¶
廣丈有竒左石右牀最裏見石龕也兩石壁詩自¶
元丞相嘉哩以來其上又有洞其頂有故金芙蓉¶
宫址章宗避暑宫也山之右曰金山寺(朱長春西山遊記)¶
<pb:KR2k0041_WYG_017-13b>¶
玉泉側出石罅中鑿石為龍吻吐之前為石橋水¶
從橋下出為長溪流三百步許瀦為西湖秋髙氣¶
清泓澂渟滀水光浮天浩然一白(錢習禮玉泉山記)¶
穿青龍橋而西得玉泉山土紋隠起作蒼龍鱗其¶
下為池亭曰望湖(王衡集)¶
¶
　　玉泉形如規瑩澈深靚掬飲甚甘其東石梁横跨¶
泉由之東流入湖經大内注都城東南至大通河¶
為京師八景之一　西山為京師之勝而玉泉又¶
<pb:KR2k0041_WYG_017-14a>¶
西山之勝葢其潤澤滋溉溥及天下固國脈之所¶
在也(都穆遊西山記)¶
¶
　　山頂懸崖舊刻玉泉二字水自石罅中出鳴如雜¶
佩(天府廣記)¶
¶
　　香山　宛平縣西北三十里有香山寺¶
¶
　　聖祖御書普照乾坤四大字香山寺即金章宗㑹景樓也金¶
明昌承安泰和間屢幸焉大定中詔經營香山行¶
宫及佛舍寺成賜名大永安寺元皇慶元年重修¶
<pb:KR2k0041_WYG_017-14b>¶
後有藏經閣鬱秀清雅望都三亭又有葛稚川丹¶
井金章宗祭星臺䕶駕峰夢感泉碁盤石蟾蜍石¶
明昌四年三月幸香山永安寺(金史章宗記)¶
香山有乳峰石時噓雲霧類匡廬香爐峰(長安遊記)¶
香山在碧雲南二里許有永安寺舊名甘露其制¶
一如碧雲而饒古色最勝者來青軒香山上有二¶
大石狀如香爐蝦蟆有泉出自山腹下注溪谷曰¶
小清凉西行數百步至洪光寺殿圓製極工(天府廣記)¶
¶
<pb:KR2k0041_WYG_017-15a>¶
　　洪光寺入石門古柏夾之人行道上蒼翠撲衣可¶
數百步復折而上如是者凡十有一每登一折必¶
右俯木末左瞰絶壁壁皆甃石為之嵗乆若天造¶
柏從石罅出多類鬼工初登一二盤竒在柏稍上¶
諸山如螺髻自柏外見則又竒至七八盤山盡在¶
下精藍名墅棊布繡錯盤窮為山門甚精麗(天府廣記)¶
香山一徑幽遐青松夾道流泉下注朱闌上引依¶
巖為刹髙傑整麗(袁宏道集)¶
¶
<pb:KR2k0041_WYG_017-15b>¶
　　香山夾道盡白楊青檜流憇亭在山半灌木中來¶
青軒前兩山相距而虚其襟以捧帝城自無量殿¶
前折而至洪光寺皆短垣疎柏白石為堦其浄若¶
拭(王衡香山記)¶
¶
　　過香山流泉茂樹一着屐即有軒軒白雲之氣於¶
西山中當據上座登來青軒峰皆下蒼翠盤鬱大¶
撮山河之勝(黄汝亨遊西山記)¶
¶
　　百望山　宛平縣西北四十里¶
¶
<pb:KR2k0041_WYG_017-16a>¶
　　青龍橋北斜界百望山南阻西湖北通燕平背而¶
去者百里猶見其峰故名(長安遊記)¶
¶
　　仰山　宛平縣西北七十里¶
¶
　　仰山村曲折上而北一峰東南有瀑練下澗水源¶
也又上為仰山山上棲隠寺金大定寺也峰五亭¶
八章宗數遊有詩刻石斷石三其一山塲榜上刻¶
大興府西連山等字宣徳間重修之又蓮花峰下¶
有小釋迦塔(帝京景物畧)¶
¶
<pb:KR2k0041_WYG_017-16b>¶
　　仰山峰巒拱秀中有平頂如蓮花心旁有五峰曰¶
獨秀翠微紫葢妙髙紫微中多禪刹(名山記)¶
¶
　　雅思山　宛平縣西北八十餘里¶
¶
　　百望山北四十里入南谷有聚名漆園園南雅思¶
山有池曰露池又自漆園西出十里許有蘭若二¶
上曰松陽下曰金鴈金鴈下控大巖巖吐百穴匯¶
而為湖決而東流是為清水之源有髙崖下有泉¶
繞之又西北十里為清水澗兩山如門行可二十¶
<pb:KR2k0041_WYG_017-17a>¶
里山皆竒峭巃嵸飛泉彪灑聲激巖穴(客話)¶
¶
　　枊山　宛平縣西北八十里¶
¶
　　白鐵山　宛平縣西北一百八十里山多白石其堅¶
如鐵故名¶
¶
　　龍泉山　良鄉縣西十五里山下石龍口出泉東流¶
入鹽河¶
¶
　　黄土山　香河縣北二里¶
¶
　　孤山　通州東二十里四靣平曠一峰挺秀故名¶
¶
<pb:KR2k0041_WYG_017-17b>¶
　　聖水山　三河縣西北三十五里¶
¶
　　上有聖水泉可愈眼疾(明統志)¶
¶
　　蔣福山　三河縣東北十五里¶
¶
　　靈山　三河縣北十五里¶
¶
　　山足三面有泉清洌可愛(明統志)¶
¶
　　華山(一名兔耳山)三河縣北二十里¶
¶
　　石城山　三河縣北五十里上有石城故名¶
¶
　　駝山　三河縣北六十里¶
¶
<pb:KR2k0041_WYG_017-18a>¶
　　五百溝水出駝山北東經平谷縣紻城南東入泃¶
河(水經注)¶
¶
　　亢山(一名亢家山)　昌平州東二里¶
¶
　　影山　昌平州東六里西北為東山口小山逺望之¶
其影先見¶
¶
　　平臺山　昌平州東六里¶
¶
　　東山口内一里水中有小山曰平臺山明成祖嘗¶
駐蹕焉嘉靖中作亭於上名曰聖蹟(州志)¶
¶
<pb:KR2k0041_WYG_017-18b>¶
　　綿山(一名宜山)　昌平州東十五里¶
¶
　　蔣山　昌平州東二十里¶
¶
　　白石山　昌平州東二十里¶
¶
　　湯山　昌平州東三十里下有温泉¶
¶
　　聖祖駐蹕之所¶
¶
　　行宫在焉¶
¶
　　大駝寨山　昌平州東四十五里山崖陡峻而頂平¶
漫少東有石洞十數洞内有泉¶
¶
<pb:KR2k0041_WYG_017-19a>¶
　　龍泉山　昌平州東南五里¶
¶
　　山之巔有龍王祠祠西下有洞梯石而下初狹漸¶
敞行里許水聲洶湧山之北𪋤有龍潭潭之東有¶
數泉清冽可濯禱雨輙應(州志)¶
¶
　　白浮山　昌平州東南十里¶
¶
　　白浮即通惠河上源白浮泉水在昌平縣界西折¶
而南經甕山泊自西水門入都城焉(元史河渠志)¶
白浮山有二龍潭流經白浮村元郭守敬引此水¶
<pb:KR2k0041_WYG_017-19b>¶
西折而南經甕山流入積水潭以通漕運守敬所¶
築堰起白浮村至青龍橋延袤五十餘里以障雙¶
塔神山諸水名白浮堰(天府廣記)¶
¶
　　牛山　昌平州西南五十里¶
¶
　　雪山　昌平州西九里¶
¶
　　駐蹕山　昌平州西二十五里¶
¶
　　駐蹕山髙十餘丈西北袤二十里金章宗遊此鐫¶
駐蹕字上有臺章宗自題棲雲嘯臺四字(天府廣記)¶
<pb:KR2k0041_WYG_017-20a>¶
駐蹕石皆壁立嶟沓欹危如墜如挽山下石牀石¶
釡俱存(明王嘉謨集)¶
¶
　　鶴頂山　昌平州西三十里¶
¶
　　尖山　昌平州西五十里¶
¶
　　小金山　昌平州西北六里¶
¶
　　駐蹕山之西曰虎峪其旁土岡名小金山山在西¶
山口内日午人過山下光影人衣如金色然(客話)¶
¶
　　積粟山　昌平州西北十里相傳元時積粟於此¶
¶
<pb:KR2k0041_WYG_017-20b>¶
　　大峪山　昌平州西北十五里¶
¶
　　照壁山　昌平州西北十五里¶
¶
　　虎峪山　昌平州西北十八里¶
¶
　　巍峩雄壯如虎踞然(畿輔舊志)¶
¶
　　西山口西四里有虎峪山又三里有大虎峪山(山水¶
記)¶
¶
　　小峪山　昌平州西北十八里¶
¶
　　軍都山　昌平州西北二十里¶
¶
<pb:KR2k0041_WYG_017-21a>¶
　　昌平漢軍都縣以山名也後漢盧植隠居上谷昭¶
烈微時修弟子禮焉彼時軍都縣屬上谷郡又名¶
居庸山太行山第八陘也(天府廣記)¶
¶
　　寳山　昌平州西北二十五里¶
¶
　　湯峪山　昌平州西北二十五里下有温泉上有佛¶
巖寺¶
¶
　　石門山　昌平州西北二十五里¶
¶
　　回回駝山　昌平州西北二十八里居庸八景一曰¶
<pb:KR2k0041_WYG_017-21b>¶
駝山香霧¶
¶
　　石縫山　昌平州西北三十里¶
¶
　　幽都山　昌平州西北三十里¶
¶
　　古幽州葢因山為名(明統志)¶
¶
　　柏齡山　昌平州西北三十里¶
¶
　　蓮華山　昌平州西北三十五里¶
¶
　　羅漢山　昌平州西北三十五里¶
¶
　　白馬山　昌平州西北三十五里¶
¶
<pb:KR2k0041_WYG_017-22a>¶
　　翠屛山　昌平州西北三十九里¶
¶
　　紅門之西翠屛山下出泉九穴為池名九龍池池¶
上亭臺金碧輝映夐若仙都(天府廣記)¶
¶
　　羊兒駝山　昌平州西北四十里¶
¶
　　狼山　昌平州西北四十里其東北有陽負川¶
¶
　　牛心山　昌平州西北七十里¶
¶
　　城後山　昌平州北三里¶
¶
　　饅頭山　昌平州北十二里¶
¶
<pb:KR2k0041_WYG_017-22b>¶
　　天夀山　昌平州北十八里舊名黄土山明永樂七¶
年卜建山陵因賜今名厯朝陵寢皆在焉¶
¶
　　山自西山一帶東折而至此羣峰聳抜其旁諸山¶
則玉帶軍都連亘環抱銀山神嶺羅列拱䕶(名山記)¶
舊名東山明成祖閲陵時稱觴於此因名天夀(畿輔¶
舊志)¶
¶
　　天夀山環山凡十口紅門東三里曰中山口又東¶
北六里曰東山口又北而西十里曰老君堂又西¶
<pb:KR2k0041_WYG_017-23a>¶
十五里曰賢莊口又西三里曰灰嶺口又西十二¶
里曰錐石口又南十二里曰雁子口又西南三里¶
曰徳勝口又東南十里曰西山口又東二里曰榨¶
子口(山水記)¶
¶
　　五鳯山　昌平州北二十五里¶
¶
　　黑山　昌平州北六十里¶
¶
　　為黄花鎮之通衢山如列屏下有泉澌(州志)¶
¶
　　金櫃山　昌平州北居庸關城西形如金櫃故名¶
¶
<pb:KR2k0041_WYG_017-23b>¶
　　望兒山　昌平州東北六里¶
¶
　　蟒山　昌平州東北八里¶
¶
　　綿亘舒長如蟒之伏居紅門之左(州志)¶
¶
　　玉帶山　昌平州東北十五里¶
¶
　　山腰白石周圍如帶又五里為筆架山三峰並列¶
逈出雲表明太宗陵在焉南則曰鳯凰山北則曰¶
虎峪山又十里曰照壁山正方如屏以作南障州¶
東影山是為東山口州西小金山為西山口又皆¶
<pb:KR2k0041_WYG_017-24a>¶
陵園諸山之䕶翼(天府廣記)¶
¶
　　筆架山　昌平州東北二十里¶
¶
　　雙鎖山　昌平州東北二十里¶
¶
　　翠嶺山　昌平州東北二十里¶
¶
　　玉華山　昌平州東北二十里¶
¶
　　蓬山　昌平州東北二十五里在黄山之北¶
¶
　　銀山　昌平州東北七十里¶
¶
　　峰巒髙峻冰雪層積色白如銀故名𪋤有石崖皆¶
<pb:KR2k0041_WYG_017-24b>¶
成黑色又名鐵壁頂為中峰逈出雲霄縁石梯上¶
五里許下視梵刹如彈丸刹乃唐時建領七十二¶
菴沙門鄧隠峰藏修之所有浸月泉天清橋巨虎¶
石誦經臺諸勝(天府廣記)¶
¶
　　銀山度嶺數折峰漸分為三左一峰石卓立如錐¶
峰下有塔凌空為法華寺寺後為古佛巖再上為¶
鄧隠峰説法臺復躡危磴五六里為中峰頂峰石¶
鋭如斧刄一石臺方丈許翼以扶欄中一石龕供¶
<pb:KR2k0041_WYG_017-25a>¶
石佛寺塔七各髙數丈(燕山記遊)¶
¶
　　鄧隠峰道塲八角亭東北有鐵崖壁立石色熒然¶
月出爛如銀界登頂由閻王鼻行山脊僅容一足¶
長約十歩兩旁如削下臨萬仭不可凝視登山頂¶
長城外關鎮皆在烟光㣲茫中(明李元陽記)¶
¶
　　玉峰山　昌平州東北銀山之北¶
¶
　　山盡石石盡白樹盡蘋婆果入山者取道二從白¶
泛嶺入者壁竒松栢竒而路險難從三思嶺牛蹄¶
<pb:KR2k0041_WYG_017-25b>¶
嶺入者路則平木石亦平(帝京景物畧)¶
¶
　　峪口山　昌平州東北七十里¶
¶
　　大羊山　昌平州東北七十里¶
¶
　　小羊山　昌平州東北七十二里¶
¶
　　橋山　昌平州東北七十二里¶
¶
　　福山　順義縣南五里¶
¶
　　龍山　順義縣南二十里以山上出泉亦曰龍泉山¶
¶
　　孔山　順義縣南二十餘里¶
¶
<pb:KR2k0041_WYG_017-26a>¶
　　孔山即水經注所云山有洞穴開明者也(天府廣記)¶
縣南平岡分三支無崇阜俗稱三山不見山即此¶
(縣志)¶
¶
　　桃山　順義縣西北三十五里¶
¶
　　開元二十五年徙燕州治於幽州北桃峪山(唐書地理¶
志)¶
¶
　　山有五峰如桃花瓣巨石錯落横亘數畝(方輿紀要)¶
¶
　　史山　順義縣北三十五里¶
¶
<pb:KR2k0041_WYG_017-26b>¶
　　山石戴土髙百餘丈狀如眠弓南望京師城闕金¶
碧耀目寺宇皆唐時建(名勝志)¶
¶
　　牛欄山　順義縣北二十里¶
¶
　　置牛欄都統領司(遼史百官志)¶
¶
　　牛欄山改名順義山(明統志)¶
¶
　　山上有洞俗傳金牛出焉洞前石壁為小槽形名¶
曰飲牛池山北里許有小山昔有仙人騎牛來遊¶
因名靈蹟山宋王曽上契丹事曰順州至檀州牛¶
<pb:KR2k0041_WYG_017-27a>¶
欄當其要路山之東麓潮白二河合焉(山水記)¶
牛欄靈蹟二山一脈前山石身負土後山土身戴¶
石前大後小行人總以牛欄名(長安客話)¶
¶
　　呼奴山　順義縣東北二十五里亦名狐奴山狐奴¶
漢縣以山而名¶
¶
　　沽水西南流經狐奴山西又南經狐奴縣故城西¶
漁陽太守張堪於縣開稻田教民植種(水經注)¶
水不流曰奴葢以山前瀦澤名也其北麓鳥道而¶
<pb:KR2k0041_WYG_017-27b>¶
上里許漸濶漸平有寺寺後小石城山下有龍潭¶
今涸山西南百步有漢狐奴縣址魏文帝黄初二¶
年省(山水記)¶
¶
　　山麓有慈濟張真人祠舊傳漢鄧訓與上谷太守¶
任興屯兵於此以防烏桓訓開水田二千餘頃今¶
尚存(縣志)¶
¶
　　鞋山　順義縣北二十五里¶
¶
　　在呼奴山西百步許孤峰竦峙踵趾如舄故名(縣志)¶
¶
<pb:KR2k0041_WYG_017-28a>¶
　　鐵鑛山　密雲縣東三十里¶
¶
　　漁陽有鐵官亦名大谷錐山(漢書地理志)¶
¶
　　至元十三年霧靈山伐木官言檀州大谷錐山出¶
鐵鑛有司覆視之尋立四冶(元史五行志)¶
¶
　　元時炒鐵於此明永樂間廢(縣志)¶
¶
　　龍門山　密雲縣東六十里¶
¶
　　山内有聖泉菴黄崖洞泉湧如瀑布聲如雷時有¶
五色雲氣内有天然石燈臺石獅蹟尚存(縣志)¶
¶
<pb:KR2k0041_WYG_017-28b>¶
　　鎚山　密雲縣東七十里¶
¶
　　聖水山　密雲縣南十里上有龍女廟下有龍泉寺¶
山下出泉環抱而流為邑之勝¶
¶
　　密雲山(一名横山)　密雲縣南十五里山藏雲霧故名大¶
黄崖關外有横山蘇家谷(三鎮邊務總要)¶
¶
　　銀冶山(一名銀冶嶺)　密雲縣南十五里舊出銀鑛¶
白檀山　密雲縣南二十里山之陽有白檀栁因名¶
曹魏破烏桓於栁城城在山曲¶
¶
<pb:KR2k0041_WYG_017-29a>¶
　　隗山　密雲縣南三十里山下即密雲故縣¶
¶
　　密雲有隗山(唐書地理志)¶
¶
　　天門山(一名天盆山)　密雲縣西南三十里¶
¶
　　鳯山　密雲縣西北十五里下有元石佛寺¶
¶
　　平頂山　密雲縣西北三十里¶
¶
　　水峪山　密雲縣西北四十里¶
¶
　　駝骨山　密雲縣北七十里山左右有西駝骨關東¶
駝骨闗¶
¶
<pb:KR2k0041_WYG_017-29b>¶
　　黑松山　密雲縣北七十里志載元時有黑松林今¶
無¶
¶
　　窟窿山　密雲縣北百里下有一孔前後通明¶
¶
　　火突山(一名火炎山)　密雲縣東北二十五里巖谷峻削¶
色如火熖¶
¶
　　清都山　密雲縣東北五十里舊有清都觀¶
¶
　　清洞山(一名三教山)　密雲縣東北五十里中有仙洞下¶
有三教寺¶
¶
<pb:KR2k0041_WYG_017-30a>¶
　　印靈山　密雲縣東北六十二里¶
¶
　　冶山　密雲縣北八十里¶
¶
　　上有磚塔及冶山院旁有石洞深逺不可測中有¶
水四時不竭俗傳有冶仙居其上時放仙燈(縣志)¶
¶
　　五峰山　密雲縣東北八十里五峰聳列如指亦名¶
五指山¶
¶
　　四稜山　密雲縣東北百里¶
¶
　　香陘山　密雲縣東北百餘里産藳本香故名¶
¶
<pb:KR2k0041_WYG_017-30b>¶
　　霧靈山　密雲縣東北一百六十里本名伏凌山¶
伏凌山山甚髙峻巖障寒深陰崖積雪凝冰夏結¶
事同離騷峩峩之詠世人因以名山也後訛為霧¶
靈山(水經注)¶
¶
　　白河發源於霧靈山(漕河考)¶
¶
　　山每於六月六日現祥光如霧土人如期候之上¶
多竒花又名萬花臺一名孟廣硎下有廣硎水出¶
焉(天府廣記)¶
¶
<pb:KR2k0041_WYG_017-31a>¶
　　山上常有雲霧䝉之四時不絶山之左右峰巒攢¶
立深松茂柏内地之民多取材焉元有霧靈山伐¶
木官(縣舊志)¶
¶
　　霧靈髙峻為一邑諸山之冠上有雲峰寺中峰寺¶
下峰寺今不存(縣志)¶
¶
　　陳宫山　密雲縣東北一百八十里¶
¶
　　觀雞山　密雲縣東北一百八十里有觀雞仙人祠¶
仙雞寺西有觀雞水飛仙峰¶
¶
<pb:KR2k0041_WYG_017-31b>¶
　　黍谷山(一名燕谷山又名寒谷)　懐柔縣東四十里¶
¶
　　北過寒谷(吳越春秋)¶
¶
　　山在懐柔縣東跨密雲界劉向云燕有谷地寒不¶
生黍稷鄒衍吹律以温其氣故名山曰黍谷(山堂肆考)¶
黍谷山有風洞洞口風氣凉冽盛夏人不敢入(山水¶
記)¶
¶
　　鴉髻山　懐柔縣東南七十五里兩峰髙聳形如鴉¶
髻故名上有碧霞元君祠¶
¶
<pb:KR2k0041_WYG_017-32a>¶
　　栲栳山　懐柔縣東南八十六里山前有雲巖寺乂¶
有砙堂寺¶
¶
　　龍王山　懐柔縣西半里舊城環其上下有龍潭¶
¶
　　石塘山　懐柔縣西三里明設工部石厰今廢¶
懐柔西石厰山石盧色方圓細鉅無所不有供欄¶
柱磚砌之用(石厰記)¶
¶
　　玉泉山(一名紅石山)　懷柔縣西北三里山頂有泉出石¶
窟中瑩潔如玉故名¶
¶
<pb:KR2k0041_WYG_017-32b>¶
　　紅螺山　懐柔縣北二十里髙二百餘仭下有潭潭¶
中常有二螺色殷紅夕吐光焰因名¶
¶
　　檀州有螺山(遼史地理志)¶
¶
　　順州有螺山(金史地理志)¶
¶
　　紅螺山有泉一線以珍珠名其水湧如噴珠(客話)¶
¶
　　山麓有資福寺古之大明寺也創於金皇統初年¶
(縣志)¶
¶
　　金燈山　懐柔縣東北十七里相傳頂常有光如燈¶
<pb:KR2k0041_WYG_017-33a>¶
因名¶
¶
　　象山　懐柔縣東北四十里¶
¶
　　獨鹿山　涿州西十五里有鳴澤¶
¶
　　元封四年冬十月行幸雍祠五畤通囘中道遂北¶
出蕭關厯獨鹿鳴澤註服䖍曰獨鹿山名也鳴澤¶
澤名也皆在涿郡遒縣北界(漢書武帝紀)¶
¶
　　龍安山　涿州西五十里¶
¶
　　龍安回巒繚繞深谷逶迤自下而上有堂有紀雨¶
<pb:KR2k0041_WYG_017-33b>¶
過則嵐光絢爛洗滌如圖(涿鹿紀)¶
¶
　　石虎山　涿州西五十里¶
¶
　　大房山(一名大防山)　房山縣西北二十五里¶
¶
　　良鄉有大房山(魏書地形志)¶
¶
　　防山上有仙人玉臺(隋圖經)¶
¶
　　大防山在良鄉縣西北三十五里山下有石穴又¶
有小房山與大防山相近又曰大房嶺(太平寰宇記)¶
房山在涿郡西北五十里北接居庸東抵漁陽西¶
<pb:KR2k0041_WYG_017-34a>¶
連紫荆所謂幽燕奥室也(涿鹿記)¶
¶
　　出房山縣西六十里所過村落曰瓦井曰天光曰¶
孤山口皆與山勢為升降過此則崇山如環幽溪¶
如帶涉溪沿壁乃至山𪋤巉巖兩壁中開一線鳥¶
道盤旋五里至石梯僅容半跬髙數百磴左右鐵¶
絙長百尺陟者縁之梯盡處折而東北可一里入¶
山門見諸菴稠叠獨上方寺正中旁有兩磵流下¶
聞而不見水又東折巖下有泉山下有洞如一城僧¶
<pb:KR2k0041_WYG_017-34b>¶
依洞為窟第一洞猶隠隠見影二洞即黯黑無光¶
三洞是一小竇圍可三四尺深五六尺入三洞倐¶
髙廣燎炬不見頂旁有一潭抵九洞無路有穴如¶
井霧氣蓊塞履滑衣濕不易前進至十三洞路尚¶
不窮云大抵一曲為一洞十三洞約六七里洞中¶
之石玉白鏡瑩其境之最者曰蓮華山片片如青¶
蓮瓣曰龍虎宛肖其狀曰長眉祖師儼然道者衣¶
冠曰石塔層層筆立曰石鐘鼓扣之作鐘鼓聲又¶
<pb:KR2k0041_WYG_017-35a>¶
其最者曰須彌山曰雪山曰萬花樓山之上有重¶
樓焉吐花如靈芝數萬朶曰仙人橋跨清溪而渡¶
曰十八羅漢為修短欹正各狀貎曰接引旛從頂¶
倒懸縹緲若拂出洞之後依然天光迴若隔世(曹學¶
佺房山記畧)¶
¶
　　大房山有聖水泉西南有伏龍穴一名龍城峪湯¶
泉出焉又有連泉頂大房山之巔也(縣志)¶
¶
　　房山峰巒洞壑夙稱名勝雍正八年正月二十日¶
<pb:KR2k0041_WYG_017-35b>¶
卯時有鳯凰集於石梯兒溝山峰之上髙約五六¶
尺尾長丈許五色具備文彩絢爛竚立踰時向東¶
北翺翔而去衆目共覩葢¶
¶
　　盛世之祥非偶然也¶
¶
　　上方山　在大房山西¶
¶
　　循孤山口而西峰横澗束上側徑如古墻址行十¶
二三里過兜率門一里得石級以升再行三里許¶
至上方寺左一峰下有一斗泉(帝京景物畧)¶
¶
<pb:KR2k0041_WYG_017-36a>¶
　　留臺尖山　房山縣西二里¶
¶
　　塔兒山　房山縣西十里相近有鳯凰山¶
¶
　　茶樓頂山　房山縣西二十二里其相近有十畝平¶
山¶
¶
　　平峪山　房山縣西三十里¶
¶
　　黄山　房山縣西南三十里¶
¶
　　一堵牆山　房山縣西南四十里¶
¶
　　石壁巉峭髙三百餘尋長五百餘步儼若版築(縣志)¶
¶
<pb:KR2k0041_WYG_017-36b>¶
　　黄龍山　房山縣西少南四十二里山下有大石&KR2217;¶
前産青白石後産白玉石可供堦礎之用¶
¶
　　般州山　房山縣西南四十里¶
¶
　　般州山有二寨石室環列(涿州志)¶
¶
　　樂&KR2217;山　房山縣西南五十五里其南又有猴兒山¶
石經山　房山縣西南五十里¶
¶
　　智泉寺僧靜琬見白帶山有石室遂發心書經十¶
二部刋石為碑(隋圖經)¶
¶
<pb:KR2k0041_WYG_017-37a>¶
　　石經貯於巖洞者七地穴者二洞以石門閉之穴¶
以浮圖鎮之自隋唐迄元碑碣森列(逃虛子集)¶
¶
　　房山縣西南有山曰白帶山生&KR2007;題草又曰&KR2007;題¶
山藏石經者千年矣故曰石經山亦曰小西天云¶
北齊南嶽慧思大師發願刻石藏座下靜琬承師¶
囑自隋大業迄唐貞觀大湼槃經成其夜山吼生¶
香樹三十餘本六月水浮大木千株至山下搆雲¶
居寺焉唐金仙公主修之山上雷音洞髙丈餘四¶
<pb:KR2k0041_WYG_017-37b>¶
壁刻經四柱刻像前有石扉几案瓶罏皆石臺有¶
欄横與堂亘堂左洞二右洞三堂下洞二皆經唐¶
迄元代有續刻經目列石幢山下左右東峪寺西¶
峪寺西峪寺後琬公㙮也萬歴壬辰逹觀和尚啟¶
洞拜石經石下有穴藏石函一尺上刻大隋大業¶
十二年嵗次丙子四月丁卯朔八日甲子於此函¶
内安置佛舍利三粒願住持永刦三十六字山多¶
石碑隋碑二唐碑五遼碑二元碑二山半有菴曰¶
<pb:KR2k0041_WYG_017-38a>¶
半山菴(帝京景物畧)¶
¶
　　隋沙門靜琬始以經刻未成而化唐貞觀後其徒¶
道公等繼續成之至遼統和及金明昌之際有沙¶
門留公順公亦增刻之前後納於洞中者通十餘¶
卷石凡七百餘條有石幢記其目(周忱集)¶
¶
　　五指巖山　房山縣西南六十五里有五峰髙峻如¶
指¶
¶
　　歡峪山　房山縣西南七十里¶
¶
<pb:KR2k0041_WYG_017-38b>¶
　　白雲山　房山縣西南八十里絶頂曰白雲&KR2217;¶
七斗泉山　房山縣北二十五里下有泉曰七斗泉¶
半壁山　房山縣北三十二里壁立千仭其西山半¶
一竇曰辟榖洞北為背隂洞¶
¶
　　荆子山　房山縣西北八里¶
¶
　　三盆山　房山縣西北十五里山嶺平廣約十餘畝¶
下有流泉三曲狀如仰盆¶
¶
　　三峰山　房山縣西北二十里三峰矗立髙插雲霄¶
<pb:KR2k0041_WYG_017-39a>¶
六聘山(一名緑屏山)　房山縣西北三十里¶
¶
　　國門之西兩舍之地有山曰六聘中有伽藍曰天¶
開燕易間一巨刹也自後漢迄有唐經五代厯遼¶
金廢興難具載云天開者以寺前山谷天然開闢¶
也(僧福珪天開寺碑記)¶
¶
　　榖積山　房山縣西北五十里峰巒突起形如積榖¶
大安山　房山縣西北八十里¶
¶
　　大安山甚髙險幽州西名山也(方輿紀要)¶
¶
<pb:KR2k0041_WYG_017-39b>¶
　　大安山龍泉河在焉(名勝志)¶
¶
　　臺山　覇州東二十里舊為九河所經臺基有三如¶
鼎峙¶
¶
　　沙城臺山二村皆平壤也土人云臺山無臺沙城¶
無城(客話)¶
¶
　　南山　覇州東七十里¶
¶
　　喬林修竹周匝十數里内有亭臺為一州之勝(明統¶
志)¶
¶
<pb:KR2k0041_WYG_017-40a>¶
　　雁頭山　覇州東南二十五里宋時有雁頭寨¶
¶
　　莫金山　覇州東南二十二里宋設莫金寨於此¶
¶
　　神山　薊州東南八里餘相傳金章宗觀獵於此其¶
¶
　　後峰有浮圖¶
¶
　　别山　薊州東南三十里¶
¶
　　西臨沽水東據無終行旅所出雖有山名而無髙¶
阜(方輿紀要)¶
¶
　　螺山　薊州東南四十里¶
¶
<pb:KR2k0041_WYG_017-40b>¶
　　大定二十九年十月獵次螺山(金史世宗紀)¶
¶
　　漁水西南入沽水又南與螺山之水合水出漁陽¶
城南小山魏氏土地記曰城南五里有螺山其水¶
西南入沽水(水經注)¶
¶
　　甘泉山(一名石獒山)　薊州西五十里山頂有石獒土人¶
呼為石狗中有寺曰普濟(盤山志)¶
¶
　　薊州甘泉寺有蛇與人馴狎時盤宿僧榻禱之能¶
致雨(燕山叢録)¶
¶
<pb:KR2k0041_WYG_017-41a>¶
　　岢嵐山(一名窠羅山)　薊州西六十里山勢險峻周圍壁¶
立¶
¶
　　漁山　薊州西北三里許郡名漁陽以州在山之陽¶
云¶
¶
　　漁山髙百餘丈周五里郡在此山之南故曰漁陽¶
水繞山下故曰漁水(圖經)¶
¶
　　漁山在盤山東南二十里山多泉冬夏濆湧成湖¶
居民因之開為稻田菰蒲荇藻宛似江南¶
¶
<pb:KR2k0041_WYG_017-41b>¶
　　盤山　薊州西北二十五里康熙十四年十月十三¶
日¶
¶
　　聖祖幸盤山諸寺皆賜金十七年九月二十四日¶
¶
　　幸盤山古中盤¶
¶
　　御書門外一峰四字¶
¶
　　御製詩一首命僧超正賦詩又雲罩寺¶
¶
　　御書盤山秀峰四字又衛公菴¶
¶
　　御書樂天真三字二十五年十二月一日¶
¶
<pb:KR2k0041_WYG_017-42a>¶
　　幸盤山青溝禪院¶
¶
　　御書唐詩一首二十八字又書山從人面起雲向馬頭生十¶
字¶
¶
　　賜僧智朴并命賦詩¶
¶
　　盤山水出山上山峻險人迹罕交去山三十里望¶
山上水可髙二十餘里素湍浩然頺波歴谿沿流¶
而下自西北轉注於泃水(水經注)¶
¶
　　盤山箕尾之巨鎮也深維地軸髙逼天門暖碧凝¶
<pb:KR2k0041_WYG_017-42b>¶
霄寒青壓海絶頂有龍池焉旱嵗能興雲雨巖下¶
有潮井焉旦暮不虧盈縮(李仲宣祐唐寺碑)¶
¶
　　盤山外骨而中膚外骨故峭石危立望之若劍㦸¶
熊虎之林中膚故果木繁而松之抉石鏬出者嶔¶
&KR0991;斜曲與石爭怒石之尤怪特者為鯨甲石石平¶
坦可容十百人羣崖飛瀑至此勢忽奔㵼聲如震¶
霆與松韵互答又盤山之石皆鋭下而豐上故多¶
飛動崖前有懸空石石粘空而立青削到地(客話)¶
¶
<pb:KR2k0041_WYG_017-43a>¶
　　盤山一名東五臺自來峰北臺也先師臺南臺也¶
紫葢峰中臺也九華峰東臺也舞劍臺西臺也鯨¶
甲石為下盤古中盤為中盤雲罩寺為上盤上盤¶
之勝以松中盤以石下盤以水清明榖雨時萬壑¶
青松十里紅杏天然圖畫(山居志)¶
¶
　　盤山一名盤龍山山北數峰林立如削曰紫葢曰¶
宿猿尤為竒特其最髙者曰上盤頂有巨石以指¶
□之輙動上有二龍潭下有潮井又有澤鉢泉稍¶
<pb:KR2k0041_WYG_017-43b>¶
下者曰中盤東行十餘里鬱然深秀怪石突起是¶
曰白巖日暮山光嵐氣濛濛如雨上有古寺(名勝志)¶
盤山舊名四正山一名徐無山魏田疇隠居於此¶
故名田盤山今不曰田盤而曰盤山者亦猶匡廬¶
之謂廬山也其山南距滄溟西連太行東放碣石¶
北負長城瓣襲蠭攢面面開生實仙佛之勝區乃¶
天壤之大觀也(盤山志)¶
¶
　　五名山(一名興隆頂)　盤山東南十五里¶
¶
<pb:KR2k0041_WYG_017-44a>¶
　　無終山　薊州北五里¶
¶
　　崆峒山(一名翁同山)　薊州城北五里¶
¶
　　稽之爾雅北戴斗極為空桐莊子云空桐當斗之¶
山又寰宇記薊縣有雞頭山空桐雞頭相去不逺¶
(日下舊聞)¶
¶
　　黄花山　薊州東北六十里¶
¶
　　泉水山　平谷縣南八里山下有泉逆流河發源處¶
也灌田數十頃民頼其利¶
¶
<pb:KR2k0041_WYG_017-44b>¶
　　峩嵋山　平谷縣北二十二里¶
¶
　　瑞屏山　平谷縣北二十里連峰聳㧞秀列若屏上¶
有石臺下有興隆寺¶
¶
　　漁子山　平谷縣東北十五里¶
¶
　　世傳黄帝陵在漁子山其下有軒轅廟(客話)¶
¶
　　妙峰山　平谷縣東北二十五里下有九沽泉¶
¶
　　雞足山　平谷縣東北三十里下有三泉寺¶
¶
　　碣山　平谷縣東北四十里上有雙泉寺金明昌中¶
<pb:KR2k0041_WYG_017-45a>¶
建¶
¶
　　城山　平谷縣東北五十里四山髙聳中寛平如城¶
¶
　　昌瑞山　遵化州西北七十里本名豐臺嶺¶
¶
　　孝陵在其山麓¶
¶
　　賜名鳯臺康熙二年又封為昌瑞山¶
¶
　　鐵山　遵化州東五里髙三十仭横亘南北中斷如¶
峽山石黝黑每朝日射峽口一縷如虹石色俱殷¶
¶
　　蘿蔔山　遵化州東南三十里¶
¶
<pb:KR2k0041_WYG_017-45b>¶
　　香爐山　遵化州東南四十里¶
¶
　　磨臺山　遵化州東南四十里髙百仭¶
¶
　　山髙漫而頂圓如磨(方輿紀要)¶
¶
　　上有禪刹姚萇建有龜鏡出池中寺曰龜鑑(州志)¶
¶
　　龍山　遵化州南八里曰南龍山其北有北龍山¶
¶
　　鼓山　遵化州南十里¶
¶
　　釣臺山　遵化州南十里髙百餘仭下有溪潭可釣¶
¶
　　華山　遵化州南十三里¶
¶
<pb:KR2k0041_WYG_017-46a>¶
　　清風山　遵化州南十七里¶
¶
　　山髙三百餘仭(明統志)¶
¶
　　明月山　遵化州南二十里¶
¶
　　髙百餘仭上有石穴南北相通穴口望之若明月¶
然(山堂肆考)¶
¶
　　山石竦削瘦勁如南粤英州石狀髙數百仭綿十¶
里衆峰稜稜嵌空處筍乳具見峰下一洞如月故¶
謂之明月山(州志)¶
¶
<pb:KR2k0041_WYG_017-46b>¶
　　文明山　遵化州南三十里¶
¶
　　香玉山　遵化州南四十五里¶
¶
　　白冶山　遵化州南五十里俗傳上有白冶子鑄劍¶
處¶
¶
　　靈靈山　遵化州南五十里髙九百仭上有靈靈寺¶
山髙九百餘丈為州境羣山之冠(方輿紀要)¶
¶
　　五華山　遵化州西南二十六里¶
¶
　　摩旗山　遵化州西南四十五里¶
¶
<pb:KR2k0041_WYG_017-47a>¶
　　夾山　遵化州西南四十里兩山相夾髙數百仭山¶
東面懸崖為水門口峽州境諸水滙流其前為金¶
星山一峰突起後為分守嶺東西環峙¶
¶
　　山中有寺曰慈應山口有石曰試杵(名勝志)¶
¶
　　三尖山　遵化州西南十五里¶
¶
　　蒼山　遵化州西南六十五里梨河及諸水滙流於¶
山前¶
¶
　　大撰山　遵化州西南七十里¶
¶
<pb:KR2k0041_WYG_017-47b>¶
　　關山　遵化州西二十里¶
¶
　　以山近邊關故名(明統志)¶
¶
　　野狐山　遵化州西北七十里下有澄潭¶
¶
　　天台山　遵化州西北六十里¶
¶
　　成月山　遵化州西北六十二里¶
¶
　　瑞雲山　遵化州東北二十五里有五峰瑞雲其南¶
也¶
¶
　　鳯山　遵化州東北二十五里其形如鳯¶
¶
<pb:KR2k0041_WYG_017-48a>¶
　　瑶峰山　遵化州東北三十里白石璀璨如列瓊瑶¶
¶
　　乳山　遵化州東北三十里山形如乳州治發脉於¶
此¶
¶
　　茂陵山　遵化州東北四十里¶
¶
　　三臺山　遵化州東北九十里山盤曲三層故名¶
¶
　　大團亭山　遵化州東北百十里其北又有小團亭¶
山皆州境之險要也¶
¶
　　松亭山　遵化州東北百二十里上多古松¶
¶
<pb:KR2k0041_WYG_017-48b>¶
　　中峰　宛平縣西北¶
¶
　　在香山之後以其居諸峰之中故名山之隂有晏¶
公祠翠巖寺永夀菴之陽有𢎞教寺俱稱名勝(天府¶
廣記)¶
¶
　　挂月峰　在盤山¶
¶
　　峰上鋭下削為盤山之最髙者定光佛塔累其上¶
自來峰與挂月峰相連一名北臺舊有黄龍祖師¶
殿(盤山志)¶
¶
<pb:KR2k0041_WYG_017-49a>¶
　　蓮花峰　盤山東臺也即九華峰一名削玉峰¶
¶
　　聖祖御製詩有中盤遥望蓮花峰之句因名又嶕嶢峰上方¶
寺主山壁立千尺青削到地翠屏峰在天成寺後¶
王緱山云乃山之曲室殆非人間錐峰紫葢北過¶
峽處獬豸峰在黑龍潭東南三里碎玉峰在鴈兒¶
嶺北¶
¶
　　半天雲嶺　宛平縣西三十里¶
¶
　　鳥龍潭度髙嶺即臥佛寺嶺名半天雲圓如髻度¶
<pb:KR2k0041_WYG_017-49b>¶
一嶺一髻復起如是者十三始登其巔四面無草¶
石最可觀(宋彦山行雜記)¶
¶
　　分水嶺　宛平縣西四十里形勢廣濶山澗諸水至¶
此為二一為盧溝河一入房山縣界¶
¶
　　羅㬋嶺　宛平縣西六十里徑道極險行可二十里¶
望潭柘寺¶
¶
　　十八盤嶺　宛平縣西北八十里¶
¶
　　山縈曲十八折(天府廣記)¶
¶
<pb:KR2k0041_WYG_017-50a>¶
　　鰲魚嶺　宛平縣西北百餘里¶
¶
　　漆園西北清水澗兩山如門行可二十里竒峭巃¶
嵸有嶺曰鰲魚(王嘉謨集)¶
¶
　　大寒嶺　宛平縣西一百四十里¶
¶
　　青山嶺　宛平縣西一百五十里山谷幽邃下臨清¶
泉¶
¶
　　旛竿嶺　宛平縣西一百八十里勢極孤峭¶
¶
　　摘星嶺　宛平縣西二百餘里¶
¶
<pb:KR2k0041_WYG_017-50b>¶
　　在府西髙入雲霄(紀纂淵海)¶
¶
　　度盧溝循房山而西到接待亭一望皆丹崖翠壁¶
峰最尊者為摘星嶺(阮旻錫上方山記)¶
¶
　　綢兒嶺　宛平縣西北五十里¶
¶
　　孟嘗嶺　宛平縣西北七十里¶
¶
　　牛角嶺　宛平縣西北八十里¶
¶
　　叚家嶺　三河縣東二十里¶
¶
　　白泛嶺　昌平州東二十餘里¶
¶
<pb:KR2k0041_WYG_017-51a>¶
　　神嶺　昌平州南三十五里¶
¶
　　神嶺一名三思嶺以髙峻故名(燕都遊覧記)¶
¶
　　唐家嶺　昌平州南三十餘里¶
¶
　　長城嶺　昌平州西少南¶
¶
　　北山上平衍西五里有嶺曰長城嶺上有方堞遺¶
址傳是秦皇所築有泉曰馬跑又西二里有了思¶
臺下臺而西又十里皆峻嶺也曰灰嶺者險倍於¶
長城又西八里有城是曰鎮邊兩旁皆山圍之南¶
<pb:KR2k0041_WYG_017-51b>¶
曰碧駕曰通明北曰鷹揚曰岑落鎮邊西十里有¶
堠曰唐耳其南皆山中為衢路東曰六華之巖西¶
曰小神之山曰青利之山南有聚曰長峪又西五¶
里有巖曰徳勝亦名鳯凰山西有觀音洞一名孤¶
松巖山南嶺曰西峪出山而北曰白鶴峰又折而¶
東曰青華山髙矗雲漢人跡不到(薊邱集)¶
¶
　　黄山一嶺　昌平州西北二十二里又西北里許為¶
黄山二嶺¶
¶
<pb:KR2k0041_WYG_017-52a>¶
　　八達嶺　昌平州西北六十五里¶
¶
　　蘇嶺　昌平州北四里¶
¶
　　黄坎嶺　昌平州東北七十二里¶
¶
　　梯子嶺　密雲縣東南十五里其形如梯¶
¶
　　九莊嶺　密雲縣北三十里¶
¶
　　鮑邱水逕九莊嶺(水經)¶
¶
　　北屋嶺　懐柔縣東五十里有清風臺¶
¶
　　大嵎嶺　涿州西三十里¶
¶
<pb:KR2k0041_WYG_017-52b>¶
　　殺虎嶺　保定縣南髙岡¶
¶
　　沙嶺　薊州西北三十里盤山南𪋤也髙一百餘仭¶
周六里泉水沿石竇而下滙為沙河¶
¶
　　大嶺　薊州西北六十五里¶
¶
　　鐵嶺　薊州北十里有羣岡稠叠懸澗深險上有石¶
色如鐵¶
¶
　　鞍子嶺　薊州東北五十里¶
¶
　　氣鼓嶺　平谷縣南十五里山形如鼓上常有雲氣¶
¶
<pb:KR2k0041_WYG_017-53a>¶
　　蘆兒嶺　遵化州東五十里梨河出此¶
¶
　　將邱嶺　遵化州南三十里¶
¶
　　臥龍岡　宛平縣西北四十五里¶
¶
　　石堅白蜿蜒如卧龍(天府廣記)¶
¶
　　遼石岡　良鄉縣治東金史作料石岡上有佛㙮(天府¶
廣記)¶
¶
　　黄猶岡　保定縣西南多林木可登眺旁有清泉環¶
繞¶
¶
<pb:KR2k0041_WYG_017-53b>¶
　　滴水巖　宛平縣西四十里¶
¶
　　滴水巖在萬山中懸崖千仭巖洞皆削成無縫(燕山¶
紀遊)¶
¶
　　度仰嶺十八盤上黄牛岡口左萬丈溪右千仭壁¶
徑斷處架以棧過張公洞即滴水巖矣(長安遊記)¶
¶
　　風口巖　宛平縣西百餘里¶
¶
　　風口巖兩山崌之如門踰磴數里折而西為王平¶
口(長安遊記)¶
¶
<pb:KR2k0041_WYG_017-54a>¶
　　白鹿巖　宛平縣西北二十里¶
¶
　　甕山西北越嶺嶺外連峰不斷一峰最異白鹿巖¶
也巖髙數十丈嵌空欲墮中虚可旋兩車左隙如¶
櫺下視深窅不知所際遼時有仙人騎白鹿往來¶
斯巖故名(陳衎集)¶
¶
　　瀑水巖　房山縣東北三里¶
¶
　　秘魔崖　宛平縣西三十里¶
¶
　　秘魔崖一名避魔崖大石嵌空幾二丈(王直集)¶
<pb:KR2k0041_WYG_017-54b>¶
秘魔崖中空如室石如偃芝(客話)¶
¶
　　菩薩崖　宛平縣西二百里山畔有三石佛像¶
¶
　　&KR1174;&KR1174;崖(一名溝溝崖)　昌平州西徳勝口西三里元時梵¶
宇綿亘凡七十有二入明僅存其五崖有八景曰¶
飛瀑垂簾寒泉漾玉危峰夏雪古洞春風磴道穿¶
雲松橋隠霧南川午月西寺子鐘¶
¶
　　□&KR1174;崖下有菴曰瑞峰崖甚髙危菴逼其踵崖有¶
三峰每峰一菴樹石皆甚竒(帝京景物畧)¶
¶
<pb:KR2k0041_WYG_017-55a>¶
　　中峰位乎乾東峰位乎艮西峰位乎坤三峰左右¶
環拱為峰者二十有二所謂仙人玉女將軍步虚¶
玻璃五雲金華紫極皆以意名者也(肅松録)¶
¶
　　溝溝崖深山叠障秀石縁空三十餘里悉履石攀¶
葛始達山巔清流繚繞竒樹揚芬旁有蘭若數區¶
(王嘉謨集)¶
¶
　　又有寒崖在灌石村西南觀音崖在渤海所搶風¶
崖在白羊城外琵琶崖在鎮邊城(州志)¶
¶
<pb:KR2k0041_WYG_017-55b>¶
　　棒棰崖　密雲縣東北¶
¶
　　鹿皮崖　密雲縣西北五十四里¶
¶
　　鸚鵡崖　密雲縣西北五十五里¶
¶
　　彈琴峽　昌平州西北居庸關内¶
¶
　　居庸關有彈琴峽水流石罅聲若調琴(獅子掌録)¶
¶
　　天門峽　昌平州西北徳勝口¶
¶
　　梯雲峽　昌平州西北&KR1174;&KR1174;崖¶
¶
　　龍門峽　遵化州南十里舊名獨固門¶
¶
<pb:KR2k0041_WYG_017-56a>¶
　　沽水南出峽岸有二城世謂之獨固門以其藉險¶
憑固易為依据兼壁昇聳疎通若門故得是名也¶
(水經注)¶
¶
　　獨固門一名龍門上合下開開處髙六丈許水自¶
懸崖傾瀉而下觸石成井奔盪之聲轟然若雷(名勝¶
志)¶
¶
　　鸕鷀谷　宛平縣西甕山¶
¶
　　退谷　宛平縣西香山東北¶
¶
<pb:KR2k0041_WYG_017-56b>¶
　　至水源頭一澗最深退谷在焉谷中小亭翼然曰¶
退翁亭亭前水可流觴東上則石門巍然曰烟霞¶
窟(天府廣記)¶
¶
　　桃花谷　宛平縣西四十里¶
¶
　　寛佃谷　在薊州¶
¶
　　駱駝谷　在房山縣¶
¶
　　漿水峪　昌平州東二十里¶
¶
　　長水峪　昌平州西北十六里¶
¶
<pb:KR2k0041_WYG_017-57a>¶
　　水峪　昌平州西北十九里¶
¶
　　湯峪　昌平州西北二十里¶
¶
　　養馬峪　昌平州西北二十五里¶
¶
　　晏磨峪　昌平州北二十里相近有大峪小峪¶
¶
　　麻峪　昌平州東北二十五里¶
¶
　　桃峪　昌平州東北三十五里¶
¶
　　赤菴峪　昌平州東北七十里¶
¶
　　挂甲峪　懐柔縣東北三十二里舊傳宋楊延朗北¶
<pb:KR2k0041_WYG_017-57b>¶
征嘗挂甲於此(天府廣記)¶
¶
　　石盆峪　密雲縣東北五十里有龍潭狀如石盆¶
¶
　　崿峪　涿州西北五十里¶
¶
　　寨峪　房山縣西南二十里¶
¶
　　賈島峪　房山縣西十五里¶
¶
　　島初祝髪於瀛州法善寺後居房山西峪峪有石¶
菴是島故宅¶
¶
　　峩眉峪　房山縣西二十里¶
¶
<pb:KR2k0041_WYG_017-58a>¶
　　長溝峪　房山縣西二十里¶
¶
　　羊耳峪　房山縣西北十二里¶
¶
　　石門峪　房山縣西北十五里¶
¶
　　中和峪　房山縣北十八里¶
¶
　　川方峪　薊州東二十五里一名禪房峪峪中龍泉¶
屈曲南流入沽河¶
¶
　　黑塔峪　在薊州西北盤山¶
¶
　　龍虎峪　遵化州南六十里¶
¶
<pb:KR2k0041_WYG_017-58b>¶
　　片石峪　遵化州東北十二里¶
¶
　　吕公洞　在宛平縣西玉泉山¶
¶
　　玉泉山有吕公洞下臨一潭廣丈餘山上有看花¶
臺卷幔樓(燕都遊覽記)¶
¶
　　七真洞　在宛平縣西玉泉山¶
¶
　　寳珠洞　在宛平縣西翠㣲山¶
¶
　　洞石黑白㸃滲珠名以此(帝京景物畧)¶
¶
　　寳珠洞山右有龍泉菴龍廣寺再右接待寺下山¶
<pb:KR2k0041_WYG_017-59a>¶
西入谷有證果寺再右有清凉寺(山行雜記)¶
¶
　　太古洞　宛平縣西戒壇¶
¶
　　太古洞最勝列炬而入百乳千螺俱成佛像不知¶
其深幾里也(燕都遊覧記)¶
¶
　　龎涓洞　宛平縣西六十里¶
¶
　　馬鞍山龎涓洞兩壁石乳瀝成物狀如畫旁扄石¶
門啟門以火燭之有石如龍沙擁為洲一井絶深¶
相傳與渾河通(客話)¶
¶
<pb:KR2k0041_WYG_017-59b>¶
　　仙人洞　昌平州北中山口北一里¶
¶
　　仙人洞在紅門内東山腰躡蹬而上洞口僅容一¶
人内若大厦石皆倒垂(燕都遊覧志)¶
¶
　　又有神仙洞在州東北蔣山中清凉洞在黄泉峪¶
口重石洞華嚴洞思義洞俱在銀山井兒洞在妙¶
峰菴後朝陽洞一在銀山一在鎮邊城南門外天¶
橋洞在西山仙居洞在&KR1174;&KR1174;崖蓮花洞在妙峰菴¶
南黄花洞在蘇林口内握雲洞在虎峪山後石青¶
<pb:KR2k0041_WYG_017-60a>¶
洞在顔老山(州志)¶
¶
　　寒崖洞　昌平州西南駐蹕山之西¶
¶
　　寒崖勢如奥邃中多異草竒石灌木隨風揚芬(王嘉¶
謨集)¶
¶
　　金洞　密雲縣東八里元時嘗採金於此¶
¶
　　廣慧洞　密雲縣西北二十五里¶
¶
　　冶仙洞　密雲縣東北二十里地名驚破羅¶
¶
　　山崖間有石門二扇不可開内有潺湲之聲(客話)¶
¶
<pb:KR2k0041_WYG_017-60b>¶
　　漿水洞　懐柔縣東北百餘里深山中洞有水色白¶
如漿汲之不絶不汲亦不溢¶
¶
　　孔水洞　房山縣大房山東北¶
¶
　　房山東北懸崖間有石竇如門中有積水人往往¶
聞絲竹音(燕山叢錄)¶
¶
　　雷音洞　在房山縣石經山¶
¶
　　朝陽洞　在房山縣¶
¶
　　畿輔通志卷十七¶
¶
