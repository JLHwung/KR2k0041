# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:17.524837
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 25
<pb:KR2k0041_WYG_025-1a>¶
　　欽定四庫全書¶
¶
　　畿輔通志卷二十五¶
¶
　　城池¶
¶
　　周官王都之外環以郊遂公邑又其外為家邑又其¶
外為縣都設掌固之官以修城郭溝池樹渠之固以¶
頒守政所以承衛天室禁暴而保民也古者城必有¶
池城以為固池以為阻故詩曰築城伊淢掌固職國¶
都之境皆有溝樹之固郊亦如之自城郭以及近郊¶
<pb:KR2k0041_WYG_025-1b>¶
逺郊為溝樹者凡四重夫成周之世天下康寧諸侯¶
軌道而制法之詳如此所以形格勢禁為磐石之¶
安也¶
¶
　　國家重熙累洽不異成周之盛而我¶
¶
　　皇上申畫甸圻凡城有圮敝必以時興築且申飭守土之¶
臣増墉浚隍毋少弛懈昔子路治蒲孔子入其境而¶
三歎曰城郭完道塗治田野辟故譜¶
¶
　　畿内城池具詳其廣輪髙厚深廣之度兼著剏建修廢¶
<pb:KR2k0041_WYG_025-2a>¶
之由俾羣吏知所職守云¶
¶
　　順天府(大興宛平二縣附郭)¶
¶
　　府城　詳　京師卷¶
¶
　　良郷縣城　舊土城明隆慶中始甃以磚石周圍三¶
里二百二十歩髙三丈二尺廣三丈門四池深一¶
丈五尺濶二丈崇禎二年増脩¶
¶
　　固安縣城　明正徳十四年創築土基周圍五里二¶
百六十九歩髙二丈三尺廣如之門四嘉靖六年¶
<pb:KR2k0041_WYG_025-2b>¶
増鑿城壕深一丈五尺濶三丈二十九年改築磚¶
城髙廣如舊四十四年濬濠深廣明年以舊城卑¶
隘歲久漸圮復加築髙二丈九尺¶
¶
　　永清縣城　舊城僅三里明正徳五年知縣郭名世¶
拓之周圍五里七歩髙二丈五尺廣三丈池深三¶
丈濶二丈隆慶二年署知縣王建改築磚城萬¶
厯三十七年知縣王嘉績四十二年知縣楊夢熊¶
重修¶
¶
<pb:KR2k0041_WYG_025-3a>¶
　　本朝順治十四年知縣丁棟康熙十五年知縣萬一鼒¶
¶
　　増修¶
¶
　　東安縣城　明天順中始改壕塹𢎞治十一年増築¶
城址立東門正徳六年知縣周義築垣濬濠増西¶
南北三門十二年再加修濬嘉靖二十八年知縣¶
成印重修周圍七里二百四十歩髙二丈七尺廣¶
一丈五尺池深八尺濶一丈二尺二十九年磚包¶
四隅建角樓池外増掘圍城壕塹深廣加倍隆慶¶
<pb:KR2k0041_WYG_025-3b>¶
二年知縣劉祐甃以磚石天啟五年知縣鄭之城¶
崇禎元年知縣歐陽保重修後被渾河水患稍圮¶
¶
　　本朝康熙十五年知縣李大章始修葺完固¶
¶
　　香河縣城　舊土城明正徳二年甃以磚石嘉靖四¶
十二年知縣范經増髙五尺修角樓隆慶二年知¶
縣萬通増築敵臺萬厯二十年知縣陳増美又増¶
髙二尺三十二年河漲堤決城垣半頺知縣李垂¶
街重修周圍七里二百歩髙二丈三尺門四池深¶
<pb:KR2k0041_WYG_025-4a>¶
一丈五尺濶二丈五尺¶
¶
　　通州城　舊有城久圯元末編籬寨為城明洪武元¶
年禆將孫興祖因舊址修築甃以磚石周圍九里¶
十三歩門四正統間糧儲太監李徳鎮守指揮陳¶
信因西關廂置西南二倉奏建新城䕶之亦甃以¶
磚周八里髙三丈二尺連接舊城西面為門二正¶
徳六年廵撫李貢増修加髙五尺萬厯十九年密¶
雲兵備道請大修城垣連垜口髙三丈五尺長一¶
<pb:KR2k0041_WYG_025-4b>¶
千三百四十丈有竒舊無池二十二年戸部郎中¶
于仕亷周視兩城隍并可為池請引通惠河注之¶
詔濬三千三百餘丈加深二尺許廣視深四倍建¶
閘一橋四¶
¶
　　本朝康熙九年知州寗完福因新舊兩城坍塌復修葺¶
三河縣城　相傳五代唐明宗長興二年盧龍節度¶
使趙徳鈞建甃以磚石周圍六里髙三丈五尺門¶
四池深一丈五尺濶三丈明嘉靖二十九年知縣¶
<pb:KR2k0041_WYG_025-5a>¶
張仁増髙五尺四十二年知縣劉文彬張倫相繼¶
増修又髙五尺置敵臺角樓規制完偹¶
¶
　　本朝雍正五年¶
¶
　　命贊善彭廷訓重修¶
¶
　　武清縣城　明正徳六年知縣陳希文始築嘉靖二¶
十二年兵備副使楊大章以城内多曠地撤去東¶
北二面重築土城隆慶三年廵撫都御史劉應節¶
總督軍務譚綸相繼修葺甃以磚石周圍八里二¶
<pb:KR2k0041_WYG_025-5b>¶
百六十歩髙二丈七尺廣三丈門三北面無門池¶
深一丈二尺濶三丈¶
¶
　　寶坻縣城　舊土城明𢎞治中知縣莊襗甃以磚石¶
周圍六里髙三丈有竒廣一丈門四池深一丈濶¶
三丈六尺嘉靖末知縣唐鍊增修¶
¶
　　寧河縣城　即梁城所宋劉仁恭為鎮時所築¶
¶
　　昌平州城　明景泰初築萬厯元年又於城内増築¶
新城合而為一周十里髙二丈七尺門三南一門¶
<pb:KR2k0041_WYG_025-6a>¶
後屢經營築兩城皆甃以磚城外池深廣各二丈¶
許崇禎九年兵部侍郎張元佐拆舊城大南門修¶
補東城門樓¶
¶
　　本朝康熙十四年重築磚城周十里髙三丈池深八尺¶
濶三丈¶
¶
　　順義縣城　唐天寶間建周圍六里一百一十歩明¶
萬厯中磚築髙二丈五尺廣一丈三尺門四池深¶
一丈五尺濶四丈¶
¶
<pb:KR2k0041_WYG_025-6b>¶
　　本朝康熙十七年十八年屢經修葺¶
¶
　　密雲縣城　有新舊二城舊城創於明洪武中周圍¶
九里十三歩髙三丈五尺廣二丈八尺門三池深¶
二丈濶一丈五尺新城創於明萬厯四年距舊城¶
東五十歩周圍六里一百八十歩髙三丈五尺廣¶
二丈門三池深濶如舊¶
¶
　　本朝康熙五十六年四月¶
¶
　　聖祖駐蹕密雲以霧靈山水冲壞城垣¶
¶
<pb:KR2k0041_WYG_025-7a>¶
　　特命修築復於城西開引河一道長四百六十餘丈引水歸¶
入白河又於河之東城之西築石子堤一道長八百¶
餘丈五十八年工成¶
¶
　　御書川流永奠匾額雍正八年重修¶
¶
　　懐柔縣城　舊土城明洪武十四年築成化三年重¶
修始甃以磚石𢎞治十五年縮東城之半改築周¶
圍四里一百八歩髙三丈一尺廣二丈門三池深¶
八尺濶一丈五尺隆慶二年知縣朱繼立増築甕¶
<pb:KR2k0041_WYG_025-7b>¶
城萬厯六年知縣趙埛八年知縣龎鳳鳴相繼増¶
修¶
¶
　　涿州城　舊有土城周圍九里有竒明景泰初知州¶
黄衡始甃以磚石髙四丈廣三丈門四池深一丈¶
濶二丈¶
¶
　　房山縣城　金大定中始建土垣髙丈餘周圍四里¶
有竒門四明𢎞治中稍増葺髙厚正徳中知縣曹¶
俊増建城樓嘉靖中又増築墩臺隆慶五年知縣¶
¶
<pb:KR2k0041_WYG_025-8a>¶
　　李琮甃以磚石髙三丈五尺萬厯三年於外植栁¶
為固并濬池深五尺濶二丈¶
¶
　　霸州城　城創於燕昭王宋將楊延朗葺之周圍六¶
里三百二十歩髙三丈後復増五尺址廣二丈頂¶
廣一丈東南北三門池深一丈二尺濶七尺明𢎞¶
治中重修甕城北面正徳中復磚甃三面創築角¶
樓嘉靖中兵備副使王鳳靈知州唐交濬池環堤¶
植栁隆慶中知州田可徹増髙三尺萬厯中知州¶
<pb:KR2k0041_WYG_025-8b>¶
錢達道於城下築馬道廣八尺濬重塹亦引水為¶
池上重築周垣亘一千四百七十五丈崇禎中知¶
州朱朝藩重脩¶
¶
　　文安縣城　舊土城漢縣令趙䕫建明正徳九年知¶
縣王鼎重修周圍八里三十歩髙二丈廣二丈五¶
尺門五上有角樓敵臺池深二丈濶三丈池外有¶
堤崇禎九年知縣張上春増髙五尺并甃甕城易¶
堞以磚¶
¶
<pb:KR2k0041_WYG_025-9a>¶
　　本朝康熙中知縣衛建藩張朝琮相繼修葺¶
¶
　　大城縣城　舊有城久圮明正徳七年知縣石恩即¶
故址築土城周圍四里有竒髙一丈六尺門四環¶
城為池廣六丈深七尺嘉靖四十一年知縣全尚¶
貢甎甃西北二面増修南門甕城知縣張應武甎¶
甃東南二面増修角樓及西南門樓隆慶二年知¶
縣趙徳光建東北門樓崇禎六年增築城墻加土¶
六尺十年又修東北二門甕城濬外池深濶有加¶
¶
<pb:KR2k0041_WYG_025-9b>¶
　　本朝順治九年知縣馬騰陞重修并建東南城樓¶
保定縣城　舊城相傳宋團練使楊延朗建周圍六¶
里六十九歩髙三丈廣二丈導玉帯水環城為池¶
後漸傾圮明嘉靖二十九年知縣呂煥因舊城之¶
西北隅創築東南二面髙一丈五尺周八百八十¶
九歩門四池深八尺濶一丈¶
¶
　　薊州城　舊土城明洪武四年甃以磚石周圍九里¶
三十歩髙三丈五尺廣三丈門三無北門池深六¶
<pb:KR2k0041_WYG_025-10a>¶
尺濶五尺¶
¶
　　本朝康熙三十三年知州張朝琮補葺四十一年四十¶
九年奉¶
¶
　　㫖重修五十二年修東門等處城垣¶
¶
　　平谷縣城　舊土城明成化丁亥指揮袁忠増築¶
甃以磚石周圍三里一百六十歩髙二丈五尺¶
廣三丈五尺門四池深一丈三尺濶二丈五尺後¶
歲久漸圯嘉靖壬午廵撫都御史孟春兵備副使¶
<pb:KR2k0041_WYG_025-10b>¶
熊相知縣任彬撤舊城而新之隆慶中知縣瞿&KR1606;¶
挑濬隍池¶
¶
　　遵化州城舊土城明洪武十一年指揮周寶拓城西¶
隅甃以磚石嘉靖元年廵撫都御史孟春增建東¶
南城樓萬厯九年總理戚繼光更築内城皆甃以¶
磚周圍六里有竒髙三丈六尺門四水門三池深¶
二丈濶三丈¶
¶
　　本朝順治九年知縣孫錫蕃加修康熙五十年奉¶
¶
<pb:KR2k0041_WYG_025-11a>¶
　　㫖重修又増築新城在州西六十里康熙二十八年創建¶
永平府¶
¶
　　府城　舊土城明洪武四年指揮費愚甃以磚石周¶
圍九里十三歩髙三丈有竒廣二丈門四水西門¶
一池深二丈濶五丈景泰中叅將胡鑛知府張茂¶
𢎞治中知府吳傑兵備道温景葵隆慶中知府劉¶
祥萬厯中知府張世傑任鎧馬崇謙徐準推官沈¶
之唫天啟中兵備道張春相繼重修¶
¶
<pb:KR2k0041_WYG_025-11b>¶
　　本朝康熙十二年知府唐敬一三十六年知府梁世勲¶
同知彭爾年四十四年知府華黄補修雍正五年¶
奉¶
¶
　　㫖重修¶
¶
　　遷安縣城　舊土垣明景泰中廵撫鄒來學甃以磚¶
成化四年築新城以包之規制加舊之半周圍五¶
里髙三丈廣丈二尺止西南北三門𢎞治十二年¶
増闢東門池深二丈濶三丈正徳中知縣羅玉嘉¶
¶
<pb:KR2k0041_WYG_025-12a>¶
　　靖中知縣許穡卿韋文瑛羅鳳翔隆慶中知縣隋¶
府萬厯中知縣申安錢吾徳張九三¶
¶
　　本朝順治五年知縣張玉相繼重修康熙九年知縣王¶
永命十七年知縣張一諤補修¶
¶
　　撫寧縣城　舊有土城明成化三年重築周圍三里¶
八十歩有竒門四嘉靖中増髙二丈九尺廣一丈¶
二尺池深三丈濶五丈餘萬厯中管縣事通判雷¶
應時指揮張耀先補修又于城外周築欄馬墻¶
¶
<pb:KR2k0041_WYG_025-12b>¶
　　本朝康熙六年知縣王文衡十二年譚琳十六年劉馨¶
二十年趙端各加修葺¶
¶
　　昌黎縣城　舊土垣明𢎞治中知縣殷玘甃以磚周¶
圍四里門四嘉靖中知縣秦志仁李希洛胡溪楚¶
孔生加修隆慶中知縣張存智又依舊城重築髙¶
三丈廣一丈有竒池深二丈濶四丈萬厯中知縣¶
孟秋吳應選胡科石之峯馬恩天啟中知縣尚濓¶
¶
　　本朝順治八年知縣程量劉彦明康熙十一年知縣王¶
<pb:KR2k0041_WYG_025-13a>¶
曰翼十八年知縣陳邦齊相繼重修¶
¶
　　灤州城　遼時建土城明景泰二年廵撫鄒來學檄¶
州同楊雄甃以磚周圍四里二百餘歩髙二丈九¶
尺廣二丈門四池深二丈濶二丈𢎞治中知州孔¶
經嘉靖中知州張國維陳士元隆慶中署州事府¶
同知賀溱知州崔炳劉欲仁萬厯中知州白應乾¶
張元慶何士偉周宇相繼重修¶
¶
　　樂亭縣城　舊土垣明成化元年廵撫閻本檄知縣¶
<pb:KR2k0041_WYG_025-13b>¶
元𢎞甃以磚周圍三里髙二丈八尺廣一丈五尺¶
門四池深一丈四尺濶三丈五尺池外有堤成化¶
中知縣李瀚𢎞治中知縣田登正徳中縣丞孫鴻¶
嘉靖中知縣相文祥隆慶中知縣李邦佐萬厯中¶
知縣王永清加修崇禎三年濬池因以其土於城¶
外周築欄馬牆¶
¶
　　本朝康熙二十四年知縣金星瑞重修¶
¶
　　玉田縣城　舊土城明成化三年廵撫閻本始甃以¶
<pb:KR2k0041_WYG_025-14a>¶
磚周圍三里一百四十歩髙三丈廣如之門三無¶
北門池深一丈濶一丈二尺崇禎八年知縣張棨¶
盡易磚石十年知縣康國相浚池¶
¶
　　豐潤縣城　舊土城始建無考明正統十四年廵撫¶
鄒來學天順六年總兵馬榮成化初閻本相繼甃¶
以磚石周圍四里髙二丈五尺廣二丈門四池深¶
濶各二丈嘉靖中知縣時鳳隆慶中廵撫劉應節¶
知縣馮如圭余乾亨崇禎間知縣李重鎮相繼増¶
<pb:KR2k0041_WYG_025-14b>¶
修¶
¶
　　保定府(清苑縣附郭)¶
¶
　　府城　元大將軍張柔始築明建文四年都督孟善¶
以磚石甃甕城増女牆周圍十二里三百三十歩¶
髙三丈五尺上廣一丈五尺下廣三丈五尺門四¶
池深三丈濶五丈隆慶初知府張烈文賈淇章時¶
鸞相繼盡甃以磚¶
¶
　　本朝順治中知府胡延年重加修葺雍正七年知縣¶
<pb:KR2k0041_WYG_025-15a>¶
徐徳泰修葺城垣並築四門馬道¶
¶
　　滿城縣城　相傳遼蕭后所築周圍四里二百五十¶
歩髙一丈五尺廣一丈二尺南北二門明成化十¶
一年知縣李思明易以磚石正徳十一年知縣張¶
憲増髙至二丈嘉靖二十九年復増修加髙五尺¶
池深一丈濶一丈五尺¶
¶
　　本朝康熙十八年重修¶
¶
　　安肅縣城　舊有南北二土城相傳五代晉藩使李¶
<pb:KR2k0041_WYG_025-15b>¶
存審始築後南城毁宋元間以為州治明景泰¶
中增修周圍四里髙三丈廣一丈五尺南北二門¶
甃以磚池深一丈濶二丈隆慶中知縣薛金周以¶
序崇禎中知縣安道¶
¶
　　本朝順治初知縣魏一統相繼修葺¶
¶
　　定興縣城　舊有土城金大定七年築周圍五里¶
八十歩髙二丈廣一丈五尺門四池深八尺濶一¶
丈五尺明成化四年知縣郭贊増髙五尺嘉靖¶
<pb:KR2k0041_WYG_025-16a>¶
中知縣宗鉞張文繡吕文南相繼修葺隆慶五年¶
知縣王三聘始甃以磚萬厯中知縣李瑾宋繼登¶
天啟崇禎間知縣王永吉鍾四達¶
¶
　　本朝順治十年知縣王徳新各増修¶
¶
　　新城縣城　舊土城相傳遼蕭后所築南北二門引¶
紫泉河環注周圍三里八十歩髙三丈二尺有竒¶
廣八尺池深一丈五尺濶三丈明景泰中知縣劉¶
純成化中知縣李循正徳中知縣楊澤嘉靖中¶
<pb:KR2k0041_WYG_025-16b>¶
知縣陳璣衛鈿隆慶中知縣李志學萬厯中知¶
縣戴蘭曹一豸張極劉宗禹十一年知縣王好義¶
相繼修葺崇禎中甃以磚建南北重門¶
¶
　　本朝康熙十四年知縣髙基補修¶
¶
　　唐縣城　土城元莊敬始建城樓周圍四里有竒¶
髙一丈八尺廣一丈東西南三門池深濶俱七尺¶
明𢎞治中知縣茹鑾重建隆慶中知縣洪濟逺増¶
築甕城崇禎七年知縣宋祖乙於周圍加厚數尺¶
¶
<pb:KR2k0041_WYG_025-17a>¶
　　博野縣城　舊土城明洪武二年知縣杜泰亨築周¶
圍四里十三歩髙二丈五尺廣一丈五尺東西南¶
三門池深一丈濶二丈天順二年知縣唐謙裴太¶
汪大章相繼修築正徳六年知縣李延齡内築五¶
尺外添堞城池外築䕶城堤濶一丈髙倍之崇禎十¶
三年知縣宋珍始甃以磚¶
¶
　　慶都縣城　舊土城相傳唐武徳四年築明洪武二¶
年重修周圍四里有竒髙三丈廣二丈南北二門¶
<pb:KR2k0041_WYG_025-17b>¶
池深濶俱七尺天順三年主簿成斌成化中知縣¶
譚論王讓嘉靖中知縣胡諧楊廷美陳鯤隆慶中¶
知縣馬卿増修萬厯中増置東門崇禎中知縣黄¶
承宗増築甕城¶
¶
　　本朝順治中知縣陳自徳錢振龍李天璣重修康熙四¶
年甃以磚¶
¶
　　容城縣城　相傳唐竇建徳所築明景泰初重修周¶
圍三里一十五歩髙二丈五尺廣一丈南北二門¶
<pb:KR2k0041_WYG_025-18a>¶
池深六尺濶一丈二尺成化四年知縣林景増置¶
西門正徳六年知縣劉相再修隆慶二年知縣童¶
思善濬濠深一丈五尺濶三丈五尺邑人梁炳各¶
増修¶
¶
　　本朝康熙元年知縣趙士麟築甕城建重門雉堞悉甃¶
以磚¶
¶
　　完縣城　舊土城相傳隋仁夀時所築周圍九里十¶
三歩髙二丈五尺廣一丈五尺東南二門池深一¶
<pb:KR2k0041_WYG_025-18b>¶
丈濶二丈明成化間始開北門正徳七年知縣¶
杜珝嘉靖二十四年知縣閻文貴萬厯十三年知¶
縣趙桐天啟三年知縣杜嘉慶各加營葺崇禎十¶
二年知縣髙允兹甃以磚復繞城築牆濬濠引堯¶
城河水注之¶
¶
　　本朝康熙十一年知縣劉安國重脩¶
¶
　　蠡縣城　舊土城相傳漢封蠡吾侯所築明天順中¶
重修周圍八里有竒髙二丈五尺廣一丈南北二¶
<pb:KR2k0041_WYG_025-19a>¶
門池深一丈八尺濶二丈𢎞治中知縣吳堂正徳¶
間知縣金境嘉靖中知縣張鳬李復初隆慶中知¶
縣王元賔相繼重修崇禎十二年兵備副使錢天¶
錫知府王師䕫知縣連元捐俸倡助甃以磚石髙¶
三丈五尺濠廣三丈又築䕶城堤二道¶
¶
　　本朝順治五年知縣祖建明重修并引唐河水繞隍¶
雄縣城　舊在太平社因河水衝圮後漢獻帝時公¶
孫瓚分據幽燕遷置今地周圍九里三十歩髙三¶
<pb:KR2k0041_WYG_025-19b>¶
五尺廣一丈五尺東西南三門池深一丈濶三丈¶
宋景徳初西上閣使李充鎮撫是州防備水患復¶
築外城其寛濶各倍舊制明洪武初知縣程九鼎¶
重築𢎞治初知縣王夢賢濬河深廣植栁三周以¶
固堤岸嘉靖中舊垜口甃以磚隆慶初知縣王述¶
築堤捍水崇禎中知縣許台儁又鑿新濠一道於¶
舊濠之外深廣各二丈又於西面設水門¶
¶
　　本朝康熙七年知縣戚崇進八年知縣姚文爕各増修¶
<pb:KR2k0041_WYG_025-20a>¶
祁州城　舊土城明成化二十年重修周圍四里三¶
百三十九歩髙二丈五尺廣七尺東西南三門正¶
徳十二年知州韓士竒増廣之隆慶二年知州周¶
濟用増築外城天啟六年知州郭應響増修磚甃¶
南門甕城池深一丈五尺濶三丈¶
¶
　　束鹿縣城　舊城元至正十八年築明天啟二年滹¶
沱河渰没遂廢廵撫張鳳翔於舊城之南三十五¶
里新圏頭市築今城四年知縣張履端創建土城¶
<pb:KR2k0041_WYG_025-20b>¶
周圍六里一百四十歩髙三丈一尺廣一丈六尺¶
門四池深濶俱二丈崇禎九年知縣楊琦内築甕¶
城外築夾墻髙七尺開重池深一丈五尺濶二丈¶
五尺¶
¶
　　本朝康熙八年知縣劉崑補修¶
¶
　　安州城　土城相傳宋楊延朗所築周圍五里三¶
十歩髙二丈五尺廣一丈門四池深一丈五尺濶¶
一丈明景泰中知州陳綸成化中知州王欽增¶
<pb:KR2k0041_WYG_025-21a>¶
修𢎞治中知州宋經增築四門甕城建重門正徳¶
中知州李鋐嘉靖中知州樊鵬張寅程著鄭鎬李¶
應春相繼修葺建城樓垜墻萬厯中知州王思睿¶
馬鳴轂復加修¶
¶
　　髙陽縣城　明天順中知縣魯能創築土城周圍¶
四里一百一十歩髙二丈五尺廣一丈二尺門四¶
池深三丈濶二丈嘉靖中増建重門厯經知縣賀¶
銳王繼宗張經綸种雲龍馬崙鄭元喬繼科侯¶
<pb:KR2k0041_WYG_025-21b>¶
提封屢加増修萬厯間易女墻以磚増髙一丈¶
復濬池深三丈五尺濶四丈崇禎時邑紳孫銓捐¶
輸甃以磚石¶
¶
　　新安縣城　舊有土城金章宗所築元至元二十二¶
年没於水明洪武中重脩周圍七里十三歩髙四¶
丈廣一丈門四池深一丈濶四丈成化四年知縣¶
趙俊𢎞治十四年知縣周倫正徳九年知縣王舉¶
嘉靖十七年知縣張梅相繼修葺萬厯中知縣¶
<pb:KR2k0041_WYG_025-22a>¶
羅啟先増開一門於南門之左修築垜墻髙八¶
尺崇禎中増築四門甕城易土以磚濬重池規¶
制益偹¶
¶
　　河間府(河間縣附郭)¶
¶
　　府城　舊土城宋熙寧中安撫使李肅之建明初¶
重築萬厯六年知府朱裳娟用磚砌敵臺十年¶
知府燕好爵奏准以磚為陴二載完工周圍十¶
六里髙三丈二尺廣一丈五尺門四池深二丈濶¶
<pb:KR2k0041_WYG_025-22b>¶
五丈¶
¶
　　獻縣城　舊土城金天㑹八年知州髙揆建明成化¶
二年知縣盧淵重築周圍六里髙二丈五尺廣二¶
丈門四池深一丈濶三丈正徳間知縣張大威縣¶
丞史華萬厯間知縣趙完璧石維屏劉重慶崇¶
禎間知縣王調鼎王竒才相繼重修¶
¶
　　本朝康熙七年知縣王扆補修¶
¶
　　阜城縣城　始建莫考明成化二年知縣林恭奏¶
<pb:KR2k0041_WYG_025-23a>¶
拓東城二里正徳間知縣梁愷嘉靖間知縣姜密¶
増修隆慶元年知縣王臣易以磚陴周圍五里髙¶
二丈二尺廣一丈五尺門四池深一丈濶三丈池¶
外有隄¶
¶
　　本朝順治中知縣蕭應聘張昌祚康熙九年知縣曹邦¶
復修葺¶
¶
　　肅寧縣城　宋景泰二年建元中統間知縣李義至¶
元間知縣李稷大徳間知縣焦徳用相繼増築周¶
<pb:KR2k0041_WYG_025-23b>¶
圍六里有竒髙二丈八尺廣二丈東西二門池深¶
一丈五尺濶四丈池外又為土牆周八里明天順¶
間知縣劉伯川黄霆増修天啟五年始甃以磚¶
¶
　　任邱縣城　舊傳漢平帝時築元至正二十二年没¶
于水明洪武七年知縣雲霄建土城永樂間知縣¶
謝魯𢎞治間知縣畢璽正徳間知縣李獻丞劉明¶
俱増築周圍五里九十九歩髙三丈七尺廣三丈¶
門四池深三丈濶五丈隆慶間知縣胡峻徳萬厯¶
<pb:KR2k0041_WYG_025-24a>¶
間知縣顧問俱重修萬厯三十八年知縣侯提封¶
始易以磚池即玉帯河池外有䕶城堤¶
¶
　　交河縣城　明洪武間知縣周以仁創建正徳間知¶
縣李天叙増修周圍六里髙一丈五尺廣二丈門¶
四池深一丈二尺濶三丈嘉靖間知縣崔雲鶴隆¶
慶間知縣龎沱增修易垜以磚¶
¶
　　本朝康熙十年知縣牆鼎重修并濬城濠¶
¶
　　寧津縣城　金始建周圍三里髙二丈五尺廣二丈¶
<pb:KR2k0041_WYG_025-24b>¶
門四池深一丈濶一丈五尺明洪武初知縣朱逢¶
吉増修景泰間知縣謝聰𢎞治間知縣孔公華正¶
徳間知縣劉秉鑑嘉靖間知縣熊爵葉紹先隆慶¶
間知縣宼靖各増修始甃以磚¶
¶
　　景州城　即元蓨縣城天厯間知縣吕思誠修築明¶
天順七年知州楊瓊増築周圍四里髙二丈三尺¶
廣一丈門四池深一丈濶二丈𢎞治十一年知州¶
馬馭正徳間知州徐政判官裴傑嘉靖間知州謝¶
<pb:KR2k0041_WYG_025-25a>¶
思道胡擇萬厯間知州賈朝官崇禎十年知州董¶
碩儒¶
¶
　　本朝康熙十一年知州張一魁俱重修¶
¶
　　吳橋縣城　明正統二年因舊土城増築𢎞治間知¶
縣李欽正徳間知縣劉鉞増修周圍四里有竒髙¶
二丈五尺廣一丈五尺門四池深二丈濶三丈萬¶
厯間知縣龔勉惲兹毛焯崇禎間知縣陳燝俱重¶
修十一年知縣余尚春改建磚城¶
¶
<pb:KR2k0041_WYG_025-25b>¶
　　東光縣城　舊土城周圍三里有竒髙二丈五尺廣¶
二丈門四明崇禎十一年改築磚城周圍六里髙¶
三丈六尺池深一丈濶三丈¶
¶
　　故城縣城　明成化二年知府賈忠知縣唐髙築周¶
圍五里髙二丈五尺廣一丈九尺門四池深一丈¶
濶二丈五尺萬厯間知縣李承露崇禎間知縣茍¶
永興¶
¶
　　本朝康熙六年知縣吳友聞俱重修¶
¶
<pb:KR2k0041_WYG_025-26a>¶
　　天津府(天津縣附郭)¶
¶
　　府城　明永樂二年工部尚書黄福平江伯陳瑄都¶
指揮陳逹築𢎞治間副使劉福甃以磚石周圍九¶
里髙三丈五尺廣二丈五尺門四臨河無池萬厯¶
十四年副使王來貴¶
¶
　　本朝順治十年總兵甘應祥副使梁應元康熙十三年¶
總兵趙良棟俱重修雍正三年奉¶
¶
　　勅修理¶
¶
<pb:KR2k0041_WYG_025-26b>¶
　　青縣城　宋始建周圍五里髙二丈五尺廣二丈池¶
深一丈濶三丈明成化中知縣唐振増修正徳間¶
知縣張大鳴劉繹劉瑅崇禎十三年知縣馬玉清¶
俱重脩¶
¶
　　静海縣城　始建無考周圍六里髙二丈五尺廣一¶
丈八尺池深一丈濶三丈¶
¶
　　滄州城　明永樂初自舊滄州遷今治天順五年知¶
州賈忠始築磚城周圍八里髙二丈五尺廣二丈¶
¶
<pb:KR2k0041_WYG_025-27a>¶
　　五尺門五池深一丈五尺濶四丈五尺嘉靖間知州¶
賈希周萬厯間知州盧廷選崇禎間知州吳襄俱¶
重修¶
¶
　　南皮縣城　舊土城明嘉靖二十五年知縣李廷増¶
修周圍四里有竒髙二丈一尺廣一丈五尺門四¶
池深一丈濶二丈萬厯四十二年重築周圍二¶
千三百丈崇禎九年知縣簡仁瑞増築甕城磚¶
甃垜口¶
¶
<pb:KR2k0041_WYG_025-27b>¶
　　鹽山縣城　原在大留里明洪武九年知縣吳文靖¶
移於今治成化二年知縣武震増築周圍八里¶
髙二丈五尺廣二丈門三無北門池深一丈濶¶
三丈𢎞治間知縣喻嶽張暘増修萬厯間知縣¶
劉子誠増闢小南門後又濬池逹劉公渠¶
¶
　　本朝康熙九年知縣朱鸞鷟重修濬池深濶各一丈¶
五尺¶
¶
　　慶雲縣城　明洪武六年知縣楊思義建成化二¶
<pb:KR2k0041_WYG_025-28a>¶
年知縣張彪増築周圍四里髙二丈五尺廣二丈¶
池深一丈濶二丈正徳間知縣孫輔典史商玫萬厯¶
間知縣馬任仁修¶
¶
　　本朝順治十一年重修康熙十一年知縣李居一増葺¶
正定府(正定縣附郭)¶
¶
　　府城　漢東垣故城在正定南八里晉移治常山郡¶
始建後魏遷安樂壘後周復治正定俱建石城唐¶
肅宗寶應中成徳軍節度使李寶臣因滹沱水¶
<pb:KR2k0041_WYG_025-28b>¶
灌城復拓建之周圍二十四里髙三丈餘廣二丈¶
五尺門四池深二丈餘濶十餘丈正統巳巳都御¶
史陸矩御史陳金増築城址浚治濠塹萬厯以後¶
池復塞淤知府侯應珍重濬築堤髙丈餘濶如¶
之¶
¶
　　本朝雍正六年奉¶
¶
　　勑修理¶
¶
　　獲鹿縣城　舊有土城明成化十六年増築甃以磚¶
<pb:KR2k0041_WYG_025-29a>¶
周圍四里髙二丈七尺廣一丈五尺東西南三門¶
池深一丈三尺濶一丈五尺正徳九年知縣劉鈇¶
重修¶
¶
　　井陘縣城　即唐天長鎮舊基宋熙寧中移縣治於¶
此元移治洺水本縣基址遂廢明洪武元年復於¶
此置縣周圍三里二十歩髙三丈廣二丈五尺東¶
南有門共門五池深一丈三尺濶九尺嘉靖二十¶
年都御史丁汝䕫甃以磚石天啟元年知縣羅¶
<pb:KR2k0041_WYG_025-29b>¶
懋湯崇禎八年知縣楊攀桂¶
¶
　　本朝康熙十一年知縣洪之傑雍正五年知縣鍾文英¶
各増修¶
¶
　　阜平縣城　舊土城明成化五年因舊址修築周圍¶
三里有竒髙三丈¶
¶
　　本朝順治十六年縣裁城圮康熙二十二年復置縣權¶
治於王快鎮¶
¶
　　欒城縣城　始自晉大夫欒賔受封及欒枝欒書世¶
<pb:KR2k0041_WYG_025-30a>¶
食采於此故名欒城明洪武十年知縣沈貞因舊¶
址創修門四景泰間知縣米進成化間知縣李文¶
𢎞治間知縣郭賔増修嘉靖二十四年知縣杜潮¶
趙文奎周文化耿繼武相繼營治砌垜以磚周圍¶
三里餘髙二丈八尺廣二丈并濬池引冶河之水¶
深一丈八尺濶三丈崇禎間知縣陳心鏡柯士芳¶
改營磚城十五年始就¶
¶
　　本朝康熙八年知縣趙炳重修¶
¶
<pb:KR2k0041_WYG_025-30b>¶
　　行唐縣城　唐至徳間始建明景泰元年知縣王哲¶
重修周圍五里七十五歩髙三丈廣二丈西南北¶
三門池深八尺濶一丈五尺外有隄崇禎十一年¶
知縣陳其誠増修¶
¶
　　本朝康熙十一年知縣何琛補修¶
¶
　　靈夀縣城　舊有土城明正統四年知縣茹公用修¶
葺周圍三里髙二丈二尺廣二丈東西南三門池¶
深二丈濶一丈五尺成化十八年知縣尚亷改為¶
<pb:KR2k0041_WYG_025-31a>¶
磚堞𢎞治間知縣張黻嘉靖間知縣李廷璋羅章¶
隆慶間知縣張宗信萬厯間知縣張照相繼重修¶
崇禎十二年知縣曹良直増建甕城¶
¶
　　本朝康熙十一年知縣衛秦龍補修¶
¶
　　平山縣城　金大定二年知縣賈彦始建土城明嘉¶
靖三年知縣李應奎増築周圍四里一百二十歩¶
髙三丈一尺廣二丈門四池深一丈五尺濶一丈¶
二尺并築䕶城隄隆慶間知縣李遲春萬厯間知¶
<pb:KR2k0041_WYG_025-31b>¶
縣李天憲王宇清崇禎間廵按衛貞固知縣楊調¶
元¶
¶
　　本朝康熙七年知縣湯聘先後重修¶
¶
　　元氏縣城　隋開皇六年建明景泰四年知縣杜確¶
重修東西南三門成化間知縣王鑑之正徳間知¶
縣姚文明嘉靖間知縣沈鑑周居魯先後重修萬¶
厯三十年知縣盧永改作石城知縣劉澤深續成¶
之周圍五里髙二丈七尺廣一丈六尺舊池深一¶
<pb:KR2k0041_WYG_025-32a>¶
丈七尺濶二丈五尺崇禎六年開濬引槐水入渠¶
十二年復濬濶三丈十三年築土牆於四周以為¶
外郭¶
¶
　　本朝順治六年并外郭營治又葺城池康熙十一年復¶
營内城益加完固¶
¶
　　贊皇縣城　隋開皇六年始建土城明景泰元年重¶
修東西南三門槐水環抱為池正徳嘉靖間知縣¶
張璞何儐戈正相繼重修又南關展築新城周圍¶
<pb:KR2k0041_WYG_025-32b>¶
四里髙三丈池濶一丈五尺¶
¶
　　新樂縣城　唐郭子儀李光弼始建明景泰元年知縣¶
崔獻天順八年知縣韓文相繼修築周圍三里髙三¶
丈廣二丈東南二門池深八尺濶一丈増築圍墻嘉¶
靖二十五年易土垜以磚萬厯中知縣吕克恭趙¶
璿崇禎九年知縣劉淐各修葺¶
¶
　　本朝康熙十年重修¶
¶
　　晉州城　舊土城元知州葛天民始建明景泰間知¶
<pb:KR2k0041_WYG_025-33a>¶
州靳祺増修周圍四里東西二門𢎞治乙卯知州¶
孫玘正徳間知州王用賢張士隆増修闢南門築¶
甕城隆慶間知州葉臣萬厯間知州趙翰崇禎間¶
知州顧白騏王臯¶
¶
　　國朝順治壬辰知州李佐聖康熙乙酉甲寅丙寅知州¶
許嗣華郭建章孟之堯各重修¶
¶
　　無極縣城　唐郭子儀李光弼始建明洪武間知縣張¶
凱重築周圍五里一百四十步東西南三門嘉靖¶
<pb:KR2k0041_WYG_025-33b>¶
間知縣郭允禮張鶴張新増修萬厯間知縣呂士¶
偉易垜以磚¶
¶
　　本朝康熙七年復加營治¶
¶
　　藁城縣城　舊有土城周圍僅三里餘止有東西二¶
門明正徳九年因舊址展築髙三丈磚甃二門十¶
五年廵撫都御史伍符知縣事陳素増築新城廣¶
袤四里改設四門周圍共六里髙三丈廣二丈池¶
深一丈五尺濶二丈崇禎間復加修葺¶
¶
<pb:KR2k0041_WYG_025-34a>¶
　　本朝順治間重修¶
¶
　　順徳府(邢臺縣附郭)¶
¶
　　府城　春秋時齊桓公率曹衛二國所築宋元舊¶
址周九里有竒門四隍深丈許濶五丈引達活¶
水入城明天順四年成化二十二年相繼修築萬¶
厯十年知府王守誠甃以磚石周圍十三里一百歩¶
髙三丈五尺廣五丈有竒池深二丈濶五丈十八年¶
知府張延庭知縣朱誥以隍水旱涸復濬治¶
¶
<pb:KR2k0041_WYG_025-34b>¶
　　本朝順治年重加修葺¶
¶
　　沙河縣城　舊土城先是甞罹水患居民苦之暫移¶
城於山西小屯地方明𢎞治十八年仍遷還舊地¶
知縣事張瑾重加展築周圍五里二十歩有竒髙¶
三丈廣一丈有竒南北二門池深二丈濶如之¶
¶
　　本朝順治十五年知縣事馮源沿城栽植栁樹堤岸¶
以固¶
¶
　　平鄉縣城　即古南欒城也明成化初修築周圍三¶
<pb:KR2k0041_WYG_025-35a>¶
里二十三歩髙三丈廣二丈池深一丈濶二丈正¶
徳萬厯中屢經修葺崇禎八年増築外郭周圍七¶
里有竒¶
¶
　　南和縣城　舊本土城元至正中知縣事尹泰所築¶
明正統十四年始磚建四門成化二十二年𢎞治¶
三年正徳九年官民協力相繼増修周圍四里髙¶
三丈廣一丈池深二丈有竒濶如之嘉靖二十三¶
年易垜口以磚崇禎十二年重修盡甃以磚¶
¶
<pb:KR2k0041_WYG_025-35b>¶
　　本朝順治間重修¶
¶
　　廣宗縣城　土城明正統四年修築成化元年増修¶
周圍四里九十八歩髙二丈三尺廣二丈七尺池¶
深一丈有竒濶二丈正徳十五年重修隆慶四年¶
知縣張民範易土堞以磚萬厯二十二年知縣馬¶
協増建甕城甃以磚石捍以鐵門四十六年復為¶
營治¶
¶
　　本朝順治間重修¶
¶
<pb:KR2k0041_WYG_025-36a>¶
　　鉅鹿縣城　舊土城唐垂拱元年建明成化中重築¶
周圍七里二十三歩髙三丈廣三丈五尺門四池¶
深一丈五尺濶二丈嘉靖七年于東増築一門曰¶
小東門萬厯間又營外郭去城里許崇禎十二年¶
知縣孫接武改砌以磚¶
¶
　　本朝順治六年知縣劉拱進十七年知縣王鼐各増修¶
唐山縣城　土城金時築周圍八里元至正間縣令¶
齊光祖建明成化中重修周圍三里有竒髙三丈¶
<pb:KR2k0041_WYG_025-36b>¶
餘廣二丈有竒南北二門池深二丈濶一丈五尺¶
正徳嘉靖間各有増修¶
¶
　　本朝康熙九年知縣孫瓚復修葺城南隅有附城廣如¶
縣城之制而袤倍之髙如城之半闢三門啟閉一¶
如内城¶
¶
　　内邱縣城　土城唐太和九年建明正徳九年重修¶
周圍四里三十歩外増副城圍七里髙三丈廣二¶
丈門四池深二丈許濶一丈有竒嘉靖二十二¶
<pb:KR2k0041_WYG_025-37a>¶
年重葺¶
¶
　　任縣城　舊土城元至大中建明景泰五年増修周¶
圍五里五歩髙三丈廣四丈東西北三門池深一¶
丈五尺濶一丈萬厯元年増闢南門四十四年復¶
塞崇禎十三年知縣盧時升始甃以磚¶
¶
　　本朝順治八年康熙八年屢加修葺¶
¶
　　廣平府(永年縣附郭)¶
¶
　　府城　竇建徳舊基元侍郎王偉増築之明正統間¶
<pb:KR2k0041_WYG_025-37b>¶
因舊址修葺嘉靖間知府陳爼甃以磚石其隍先¶
無水成化間知府李進引水種荷沿岸植栁知府¶
崔大徳又加重垣於郛以防漳滏之患周圍九里¶
十三歩髙三丈五尺廣二丈五尺門四池深二丈¶
濶十五丈¶
¶
　　本朝康熙七年知府劉光榮重修¶
¶
　　曲周縣城　明成化四年知縣王佐築土城周圍五¶
里十三歩門四正徳七年増築髙二丈四尺廣九¶
<pb:KR2k0041_WYG_025-38a>¶
尺池深一丈五尺濶四丈五尺嘉靖間推官羅鼒¶
甓其堞萬厯四十六年建磚城又増築南北二甕¶
城崇禎間知縣李岩¶
¶
　　本朝順治間知縣李時茂各重修¶
¶
　　肥郷縣城　相傳舊在列人堤東後遷于其西宋濮¶
陽李令修其垣墉周圍五里一百一十八歩髙四¶
丈廣一丈門四池深一丈濶一丈明嘉靖間知縣¶
梁承福易以甎堞天啟二年為滏水衝圮旋修築¶
<pb:KR2k0041_WYG_025-38b>¶
崇禎十三年知縣郝綗改建磚城周七里¶
¶
　　本朝順治十八年知縣張翼重修西甕城康熙四年七¶
月漳河汜溢城圮寄治於城東舊店營雍正九年¶
三月内知縣王建中及同城各官倡率士民捐輸¶
修築於十一月十五日遷復舊城¶
¶
　　雞澤縣城　金時寄治北擡頭村大定中始築城元¶
知縣霍安道重修周圍五里髙一丈五尺廣一¶
丈三尺門四池深一丈五尺濶二丈明成化十八¶
<pb:KR2k0041_WYG_025-39a>¶
年沒於水知縣譚肅増甕城以禦之𢎞治十八¶
年知縣邵錦正徳五年知縣銀鏡嘉靖十一年¶
知縣周文定十五年知縣于慧二十年知縣曹¶
希魯三十六年知縣張廷槐四十二年知縣常世¶
勲萬厯八年知縣張受道二十年知縣曹孔榮俱¶
有増修崇禎十三年知縣賈益謙改建磚城髙¶
三丈八尺池深三丈濶五丈¶
¶
　　廣平縣城　舊有二城一在雞澤一在鵝城明初始¶
<pb:KR2k0041_WYG_025-39b>¶
治今地天順中創建土城成化間知縣何琮繚垣¶
濬隍周圍三里一百六十八歩東西南三門正徳¶
中闢小東門旋塞崇禎十二年知縣張𢎞志改¶
建磚城髙三丈六尺門四池深一丈五尺濶二¶
丈¶
¶
　　邯鄲縣城　古趙國城址在城西南新城南北不及¶
二里東西不及半里明成化間重修拓東北隅三¶
里許嘉靖二十五年知縣董威改築周圍八里髙¶
<pb:KR2k0041_WYG_025-40a>¶
四丈廣三丈門四池深一丈五尺濶二丈餘隆慶¶
六年知縣張第増修¶
¶
　　本朝康熙七年秋雨城圮知縣張慎發修葺¶
¶
　　成安縣城　舊土城明正統中知縣張雲因舊址重¶
築周圍三里有竒東西南三門成化四年知縣劉¶
蕘闢門建樓其上嘉靖二十二年知縣鄭寅易以¶
甎堞二十五年知縣萬文彩四十二年知縣劉希¶
尹増修崇禎十二年改磚城髙三丈九尺廣二丈¶
<pb:KR2k0041_WYG_025-40b>¶
池深一丈五尺濶三丈¶
¶
　　本朝康熙十一年知縣王公楷重修東城¶
¶
　　威縣城　即宋宗城在金為洺州元為威州明降為¶
縣城仍州制周圍六里六十四歩髙三丈二尺廣¶
三丈門四池深一丈二尺濶二丈五尺成化間知¶
縣李圓王政𢎞治間知縣劉鑑正徳間知縣姜文¶
魁崔節嘉靖間知縣錢木胡容俱有增修隆慶三¶
年知縣焦冕始易垜口以磚萬厯二十一年知縣¶
<pb:KR2k0041_WYG_025-41a>¶
史學遷¶
¶
　　本朝順治三年知縣袁天秩康熙十一年知縣李之棟¶
各修葺¶
¶
　　清河縣城　舊土城周圍九里宋元祐六年監官趙¶
薦之築復圮明正徳七年同知何宗伊知縣張一¶
鵬於舊城東南隅重築周圍三里髙二丈一尺廣¶
一丈五尺東西南三門池深一丈濶二丈嘉靖間¶
知縣孟仲遴萬厯間知縣向日紅王守禮各修葺¶
<pb:KR2k0041_WYG_025-41b>¶
萬厯十一年知縣張民綗改修磚垜崇禎十一年¶
知縣曹亭¶
¶
　　本朝康熙十一年知縣夏琮十四年知縣盧士傑相繼¶
増修¶
¶
　　磁州城　相傳趙簡子築隋開皇十年改築宋宗澤¶
修明洪武二十年知州包宗達成化間知州張夢¶
輔重築正徳十三年知州張珂甃以磚萬歴二十¶
四年知州劉安仁復改造外用磚甃周圍八里二¶
<pb:KR2k0041_WYG_025-42a>¶
十六歩髙二丈五尺廣一丈門四池深濶各二丈¶
正徳六年復濬深一丈濶倍之¶
¶
　　本朝康熙二十四年知州任塾三十八年知州蔣擢各¶
増修¶
¶
　　大名府(元城縣附郭)¶
¶
　　府城　唐魏博節度使樂彦禎建城周圍八十里號¶
為河北雄鎮宋慶厯間建為北京明洪武三十四¶
年圮於水都指揮吳成始徙建今城周圍九里髙¶
<pb:KR2k0041_WYG_025-42b>¶
三丈五尺廣二丈五尺池深四丈五尺濶倍之成¶
化間知府熊祥𢎞治間御史韓福石禄相繼増築¶
嘉靖四十年甃以磚萬厯二十年知府塗時相重¶
加修葺¶
¶
　　本朝康熙十二年知縣陳偉二十年知府鮑復昌再葺¶
四十九年知府俞品増修女牆¶
¶
　　大名縣城　本金時屯營明景泰間典史郜瑢重築¶
土城周圍五里髙二丈六尺廣二丈五尺東西二¶
<pb:KR2k0041_WYG_025-43a>¶
門池深一丈濶一丈二尺嘉靖二十七年増設南門¶
隆慶三年知縣李本意萬厯三十八年知縣趙一¶
鶴以水圮重修¶
¶
　　魏縣城　明正統十四年築土城周圍五里有竒門¶
四池深一丈五尺濶二丈四尺尋於東北増闢一¶
門𢎞治四年知縣鮑琦増闢西北門外築土堤周¶
八里餘正徳二年因舊堤以築為外郭髙二丈外¶
復為濠深一丈八年改築内城髙二丈五尺浚濠¶
<pb:KR2k0041_WYG_025-43b>¶
深二丈嘉靖間知縣馮惟訥董威三十二年知縣¶
陸東復増修甃以磚萬厯三年知縣李幼淑二十¶
一年知縣田大年天啟二年知縣陳序相繼修葺¶
崇禎九年盡甃以磚¶
¶
　　南樂縣城　舊土城元季樞密副使雕鶚建明𢎞治間¶
知縣王徳陳邦器増修周圍六里一百三十歩髙¶
二丈五尺廣二丈門四池深一丈濶一丈嘉靖¶
三十四年盡甃以磚崇禎十二年知縣鎖青縉¶
<pb:KR2k0041_WYG_025-44a>¶
増修¶
¶
　　本朝順治五年水圮知縣蔡瓊枝補脩康熙十二年知¶
縣方元啟復修葺¶
¶
　　清豐縣城　舊土城宋時建明成化初重築𢎞治間¶
知縣陸崑嘉靖間知縣李汝寛俱增築周圍五里¶
有竒髙四丈廣三丈門四池深一丈五尺濶三丈¶
嘉靖三十七年増髙七尺萬厯間知縣黄文星¶
天啓四年知縣潘士聞重修崇禎八年知縣張¶
<pb:KR2k0041_WYG_025-44b>¶
星甃以磚¶
¶
　　本朝康熙十三年知縣楊燝捐資修葺¶
¶
　　東明縣城　明𢎞治四年知縣宫顯建十年知縣鄧¶
鉞重修周圍七里四十歩髙二丈五尺廣二丈門¶
四池深一丈五尺濶六丈正徳間知縣劉鸞嘉靖¶
間知縣王確王嘉言髙文卿萬厯間知縣區大倫¶
常澄裴棟増修崇禎十二年知縣崔育楩甃以磚¶
¶
　　本朝康熙九年知縣楊日升修葺¶
¶
<pb:KR2k0041_WYG_025-45a>¶
　　開州城　五代晉時建明𢎞治十三年知州李嘉祥¶
増築周圍二十四里髙三丈五尺廣三丈門四池¶
深一丈五尺濶三丈嘉靖間知州李一元萬厯二¶
十年知州張三聘二十二年知州沈堯中二十六¶
年知州李之藻崇禎五年知州王直臣増修¶
¶
　　本朝康熙七年知州孫棨捐俸補葺¶
¶
　　長垣縣城　金元故城栁塚明洪武元年縣丞劉彦¶
昭徙築今地為土城周圍僅二里有竒正統十四¶
<pb:KR2k0041_WYG_025-45b>¶
年知縣蕭翼増拓成化十年知縣王輔復加修築¶
周圍八里有竒門四正徳間知縣盧昭張治道嘉¶
靖間知縣馬聰隆慶間知縣孫錝胡宥萬厯間知¶
縣袁和俱重修崇禎十年知縣王虚白始改磚城¶
髙二丈五尺池深一丈五尺濶四丈六尺¶
¶
　　本朝康熙十年知縣宋琮補脩二十七年知縣秦毓竒¶
孫子㫤相繼重修雍正元年知縣趙國麟建䕶城¶
堤¶
¶
<pb:KR2k0041_WYG_025-46a>¶
　　宣化府(宣化縣附郭)¶
¶
　　府城　即元宣徳府城明洪武二十七年谷王命所¶
司展築周圍二十四里有竒髙二丈八尺廣如之¶
門四宣徳初永寧伯譚廣來鎮増建城樓角樓各¶
四座正統五年都御史羅亨信䟽請磚石包砌隆¶
慶二年加修崇禎七年増四甕城樓¶
¶
　　本朝康熙十五年重修三十八年知縣周徳榮補修¶
赤城縣城　古炎帝榆罔氏時諸侯蚩尤所都也明¶
<pb:KR2k0041_WYG_025-46b>¶
宣徳間陽武侯薛禄築為城堡周圍三里一百四¶
十八歩髙二丈九尺廣二丈二尺門二景泰初都¶
督楊洪重修萬厯二十四年増修¶
¶
　　萬全縣城　舊係萬全右衛城明洪武二十六年築¶
周圍六里三十歩髙三丈五尺廣二丈三尺東西¶
南三門池濶二丈永樂二年甃以磚石¶
¶
　　龍門縣城　明宣徳六年建隆慶二年甃以磚周圍¶
四里五十六歩髙二丈五尺東南二門崇禎九年¶
<pb:KR2k0041_WYG_025-47a>¶
從舉人竇維輅條議浚城濠¶
¶
　　懐來縣城　元舊有城明永樂二十年展築正統初¶
遊擊將軍楊洪以石甃其北面景泰五年叅將夏¶
忠盡甃以磚周圍七里二百二十二歩髙三丈五¶
尺東西南三門池深一丈濶如之萬厯四十七年¶
兵偹道胡思伸重濬西闗通西門另設一城周圍¶
三百二十歩髙二丈七尺池深濶各一丈萬厯二¶
十五年磚砌¶
¶
<pb:KR2k0041_WYG_025-47b>¶
　　蔚州城　後周大象二年建明洪武七年徳慶侯廖¶
允中開濠塹甃石改築甲於諸邉號曰鐵城周圍¶
七里一十三步髙三丈五尺角樓四座敵樓二十¶
四座嘉靖戊戍知州文三省重建城樓¶
¶
　　蔚縣城(即蔚州城)¶
¶
　　西寧縣城　東西二城皆明天順四年建西城周圍¶
四里十三歩髙二丈五尺廣二丈門四嘉靖二十¶
四年叅將楊鉞重修萬厯二年甃以磚東城周圍¶
<pb:KR2k0041_WYG_025-48a>¶
四里髙三丈二尺廣二丈五尺池深一丈濶三丈¶
五尺嘉靖四十二年重修萬厯四年甃以磚¶
¶
　　本朝康熙十一年通判邉安捐俸修葺¶
¶
　　懐安縣城　明洪武二十五年築周圍九里十三¶
歩髙三丈五尺頂濶一丈門四西南北三面有池¶
深一丈隆慶三年重修甃以磚石¶
¶
　　本朝順治年重修¶
¶
　　延慶州城　明永樂中建周圍四里一百三十歩髙¶
<pb:KR2k0041_WYG_025-48b>¶
三丈五尺廣四丈三尺東西南三門池深一丈一¶
尺濶二丈宣徳五年陽武侯薛禄景泰二年知州¶
胡璉増修五年千戸劉政導沽水環流城下天啟¶
七年知州師宗文守備汪溶甃以磚石萬厯中知¶
州師嘉言展築北門濶五十歩楊惟相開西水門¶
¶
　　本朝順治間重修¶
¶
　　保安州城　明永樂十三年城守指揮使王禮因舊¶
補築周圍七百九十四丈髙三丈五尺門四池深¶
<pb:KR2k0041_WYG_025-49a>¶
二丈五尺嘉靖四十四年知州賀溱守備周應岐¶
重修崇禎十三年知州李振珽増闢東門¶
¶
　　本朝康熙五年知州寗完福塞東門康熙三十七年知¶
州易枚重開¶
¶
　　易州¶
¶
　　州城　舊土城相傳戰國時孫操所築周圍九里十¶
三歩明正統間廵撫御史郭紀知州馮愷増修隆¶
慶間副使河東敘知府饒孚始甃以磚石萬厯間¶
<pb:KR2k0041_WYG_025-49b>¶
廵撫都御史孟重大以巨石為基城始完固¶
¶
　　本朝順治間重修¶
¶
　　淶水縣城　舊城在拒馬河西被水衝圯明永樂中¶
徙置今地景泰初増脩周圍三里八十五歩髙二¶
丈廣一丈南北二門池深八尺濶二丈成化中縣¶
丞喬登主簿吳登十一年知縣姜盛李憲相繼修¶
葺增開西門嘉靖二十九年知縣唐治復増修崇¶
禎七年知縣袁懋功易土以磚未竣十年知縣桂¶
<pb:KR2k0041_WYG_025-50a>¶
輅續成之¶
¶
　　本朝順治間重修¶
¶
　　廣昌縣城　始建無考明洪武十三年千戸李貞監¶
修磚城周圍三里一十八歩髙三丈五尺垜口八¶
百一十七個上盖角樓四座東西南北四門又東¶
北二小門池深一丈¶
¶
　　本朝康熙二十四年奉¶
¶
　　㫖查修完固知縣事杜登春捐銀一百兩協助完工復建¶
<pb:KR2k0041_WYG_025-50b>¶
魁星閣於城上¶
¶
　　冀州¶
¶
　　州城　漢冀城周圍十二里宋建隆初増修至二十¶
四里明成化十八年滹沱河水溢入城水退重修¶
舊城四面後漸傾頺𢎞治元年乃於東南北三面¶
改築内城方十四里髙二丈南北西為三門東面西¶
南隅為二水門正徳六年砌塞東水門嘉靖二十¶
一年増築内城周圍濬池外築小堤崇禎九年知¶
<pb:KR2k0041_WYG_025-51a>¶
州李𢎞禎磚甃城樓敵臺垜口¶
¶
　　本朝順治十四年知州陳嘉㑹康熙三年知州楊遇春¶
五年知州李顯忠相繼重修¶
¶
　　南宫縣城　舊在縣西三里明正統十四年建成化¶
十四年衡漳汎濫官民𪠘舍盡沒知府余瓚知縣¶
李麟議遷今地周圍八里髙二丈門四城外為隍¶
隍外為堤堤外為重堤正徳七年繚以甕城嘉靖¶
十八年磚甃陴堞隆慶四年更加脩葺髙三丈¶
<pb:KR2k0041_WYG_025-51b>¶
七尺廣一丈五尺六年復濬池周十里深五丈廣¶
三丈并築䕶城堤髙三丈基廣二丈五尺¶
¶
　　本朝康熙十一年知縣胡景銓重修¶
¶
　　新河縣城　舊在縣西三十里元至正間大水壊城¶
知縣王元移建于此工未就明景泰間築周圍四¶
里髙二丈廣如之東西南三門池深一丈濶如之¶
成化三年知縣蕭智正徳六年通判李志學増¶
修嘉靖三十三年磚甃垜堞四十二年知縣蔡懋¶
<pb:KR2k0041_WYG_025-52a>¶
昭復築外隄萬厯十一年知縣王文煒二十一年¶
知縣徐治民先後補修連垜口髙三丈二尺池深¶
一丈二尺濶二丈外為土隄髙七尺濶一丈¶
¶
　　本朝康熙十四年知縣王汝翰重修¶
¶
　　棗强縣城　縣自秦漢迄宋當黄河之衝金天㑹四¶
年河溢城圯乃議遷於縣西三十里到馬村即今¶
治周圍四里髙二丈八尺東西南三門池繞之明¶
成化六年典史于晟因舊址重修正徳中濬隍¶
<pb:KR2k0041_WYG_025-52b>¶
濶五尺益以䕶城堤嘉靖二十九年知縣張珉増¶
築易土陴以磚加髙五尺池深廣亦各加五尺崇¶
禎間知縣王士英沈戩榖相繼増修¶
¶
　　本朝順治十七年知縣何之圖補葺康熙十年重修¶
¶
　　武邑縣城　舊有土城明初漸圯正統十四年知縣¶
張贇循舊址重築周圍四里髙二丈四尺門四池¶
深一丈一尺𢎞治十四年滹沱河漲城復壞正徳¶
元年知縣成文重修嘉靖二十一年知縣魏廷増¶
<pb:KR2k0041_WYG_025-53a>¶
築加髙八尺廣一丈五尺池深二丈濶如之萬厯¶
十七年知縣王學易重修¶
¶
　　衡水縣城　舊在縣西南十五里明永樂五年大水移¶
縣治於范家疃即今地景泰元年知縣歐復始創建¶
正徳七年知縣張文佑増修周圍四里有竒髙二¶
丈廣一丈三尺門四池深一丈三尺濶七尺正徳¶
七年増髙八尺嘉靖間知縣郝銘李完嚴修相繼¶
補修萬厯三年知縣孫夢麟易垜以磚崇禎九年¶
<pb:KR2k0041_WYG_025-53b>¶
知縣王詢修敵臺十四座¶
¶
　　本朝順治二年知縣張恒重修¶
¶
　　趙州¶
¶
　　州城　舊有土城明成化四年知州潘洪因舊修葺¶
周圍十三里髙三丈廣二丈門四池深一丈濶十丈¶
𢎞治七年知州張清於西南兩門外各建石門二座¶
¶
　　本朝康熙七年復修築¶
¶
　　柏郷縣城　隋開皇中始建明嘉靖二十三年知縣¶
<pb:KR2k0041_WYG_025-54a>¶
李承節重修易堞以磚周圍五里三十歩髙三丈¶
廣二丈門四隆慶三年知縣劉儲築臺三十二座¶
濬池深二丈濶二丈崇禎七年知縣丁茂桂増築¶
磚臺十六座¶
¶
　　隆平縣城　舊在縣東十二里宋宣和間渰沒遷此¶
元末復燬於兵明洪武十四年知縣羅敏中重建¶
正統成化間知縣黄友栁紳各増修周圍六里三¶
百一十二歩髙三丈廣二丈門四池深一丈三尺¶
<pb:KR2k0041_WYG_025-54b>¶
濶三丈復築堤以䕶城正徳中濬池植栁萬厯間¶
知縣黄榮林天秩天啓七年知縣陳所學崇禎六¶
年知縣關燫相繼重修¶
¶
　　本朝康熙七年復修築¶
¶
　　髙邑縣城　始建無考明洪武初因舊址修築嘉靖¶
十四年知縣周志徳増築周圍四里五十六歩髙¶
二丈三尺廣一丈五尺門四池深一丈濶三丈萬¶
厯三十九年知縣晉承節於南闗廂建設重闗崇¶
<pb:KR2k0041_WYG_025-55a>¶
禎間知縣薛向陽於四門外増建敵樓¶
¶
　　本朝康熙二十一年知縣劉瑜重修¶
¶
　　臨城縣城　舊土城明正統十年知縣阮居仁重修¶
成化二年知縣張佐増築周圍三里髙二丈五尺¶
廣一丈五尺西南北三門池深二丈濶三丈正徳¶
間知縣王希佑嘉靖間知縣劉皥相繼重修萬厯¶
二十八年盛治徴易南面為石城崇禎中鄧紹禹¶
王繼祖各加増修¶
¶
<pb:KR2k0041_WYG_025-55b>¶
　　本朝康熙十二年濬池二十九年知縣楊寛重修¶
寧晉縣城　唐天寶初始建土城周十餘里明成¶
化九年知縣陸瑜改築周圍六里髙二丈廣二丈¶
五尺東南北三門洨水環遶可通舟楫𢎞治十八¶
年知縣吳儀増髙至三丈嘉靖二年知縣阿其麟¶
増築三子城以衛三門二十六年復于東門外増¶
築月城天啟四年知縣曹銓衡崇禎十一年知縣¶
胡應瑞相繼重修¶
¶
<pb:KR2k0041_WYG_025-56a>¶
　　深州¶
¶
　　州城　舊在州南二十五里明永樂十年沒於水知¶
州蕭伯辰徙治於吳家莊即今地時城垣未建景¶
泰初知州喻彤創築成化初知州尤獻増築周圍¶
九里髙二丈五尺廣二丈門四正徳六年増髙五¶
尺池深一丈三尺濶二丈萬厯二十二年知州張¶
鳳翼甃以磚石¶
¶
　　本朝順治中知州任三竒朱衣助韓志道康熙中知州¶
<pb:KR2k0041_WYG_025-56b>¶
崔岱焦服祖張泰階孟振裕相繼修葺¶
¶
　　武强縣城　周顯徳二年冀州刺史張暉始建明天¶
順中重築成化十八年水圮知縣吳鳳鳴展築周¶
圍四里一百五十六歩髙二丈五尺廣一丈門四¶
池深八尺濶一丈五尺正徳間知縣韓宥宋銳張¶
相張籍馬充姚潓胡慥錢博學相繼修葺崇禎¶
間知縣傅䝉休易以磚垜¶
¶
　　本朝順治庚寅知縣李道宗重修康熙甲戊知縣洗國¶
<pb:KR2k0041_WYG_025-57a>¶
幹補修¶
¶
　　饒陽縣城　明成化五年知縣張幹土築周圍四里¶
餘髙三丈廣二丈東西南三門池深一丈二尺濶¶
二丈萬厯二年知縣李守真築䕶城隄周八里廣¶
一丈五尺髙二丈繞堤植栁以為固崇禎十年知¶
縣唐順徴改築磚城髙廣増半¶
¶
　　本朝順治二年知縣劉世祚重修¶
¶
　　安平縣城　舊有土城明成化中修築周圍五里有¶
<pb:KR2k0041_WYG_025-57b>¶
竒髙二丈八尺廣二丈三尺門四正徳六年知縣王¶
翊重修謂之内城又于西南北三面増築土垣謂¶
之外城周八里髙二丈門三池深一丈濶二丈嘉¶
靖二十一年磚砌垜口二十六年又増築土堤六¶
里有竒廣一丈髙三尺以禦水患堤外植栁為固¶
¶
　　本朝康熙二十五年知縣陳宗石捐俸率紳士耆民¶
重修¶
¶
　　定州城¶
¶
<pb:KR2k0041_WYG_025-58a>¶
　　州城　舊有土城魏王珪築明洪武初都督平安増¶
築周圍二十六里一十三歩髙三丈廣二丈門四¶
池深二丈濶十丈萬厯四十四年知州宋子質重¶
修四十七年知州沈庭英補修歲久傾圯¶
¶
　　本朝康熙二十五年知州秦生鏡捐俸率紳士復加修¶
葺¶
¶
　　曲陽縣城　唐至徳間始建明景泰元年知縣田興¶
因舊址増修周圍五里一十三歩髙三丈廣三丈¶
<pb:KR2k0041_WYG_025-58b>¶
五尺門五池深一丈濶二丈正統間知縣王賔嘉¶
靖間知縣周寅楊早隆慶間知縣陳可大萬厯間¶
知縣鮑獻書許東周崇禎間知縣楊音増修¶
¶
　　本朝順治十一年始用石固其下址并濬城濠深一丈¶
二尺濶一丈五尺康熙十一年知縣劉師峻重修¶
¶
　　深澤縣城　舊土城明正統中知縣髙文修築周圍¶
四里一百六十七歩髙二丈五尺廣一丈門三池¶
深一丈濶二丈景泰中知縣陸通成化中知縣梁¶
<pb:KR2k0041_WYG_025-59a>¶
驥正徳中知縣李文繡嘉靖中知縣李承式隆慶¶
中知縣宋之范各増脩萬厯中増築三門甕城¶
¶
　　本朝康熙十三年知縣許來音重脩十四年開濬城濠¶
築夾墻一道髙八尺厚五尺¶
¶
¶
¶
¶
<pb:KR2k0041_WYG_025-59b>¶
¶
¶
¶
¶
¶
¶
¶
¶
　　畿輔通志卷二十五¶
¶
