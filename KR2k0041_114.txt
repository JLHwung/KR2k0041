# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:17.035873
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 114
<pb:KR2k0041_WYG_114-1a>¶
　　欽定四庫全書¶
¶
　　畿輔通志卷一百十四¶
¶
　　頌¶
¶
　　唐¶
¶
　　伯夷頌　　　　　　　　　　　韓　愈¶
¶
　　士之特立獨行適於義而已不顧人之是非皆豪傑¶
之士信道篤而自知明者也一家非之力行而不惑¶
者寡矣至於一國一州非之力行而不惑者葢天下¶
<pb:KR2k0041_WYG_114-1b>¶
一人而已矣若至於舉世非之力行而不惑者則千¶
百年乃一人而已耳若伯夷者窮天地亘萬世而不¶
顧者也昭乎日月不足為明崒乎泰山不足為髙巍¶
乎天地不足為容也當殷之亡周之興㣲子賢也抱¶
祭器而去之武王周公聖也從天下之賢士與天下¶
之諸侯而往攻之未嘗聞有非之者也彼伯夷叔齊¶
者乃獨以為不可殷既滅矣天下宗周彼二子者乃¶
獨恥食其粟餓死而不顧由是而言夫豈有求而為¶
<pb:KR2k0041_WYG_114-2a>¶
哉信道篤而自知明也今世之所謂士者一凡人譽¶
之則自以為有餘一凡人沮之則自以為不足彼獨¶
非聖人而自是如此夫聖人乃萬世之標凖也余故¶
曰若伯夷者特立獨行窮天地亘萬世而不顧者也¶
雖然㣲二子亂臣賊子接跡於後世矣¶
¶
　　元¶
¶
　　賈侯修廟學頌　　　　　　　　吳　澂¶
¶
　　世祖皇帝既一天下作京城於大興府之北其祖社¶
<pb:KR2k0041_WYG_114-2b>¶
朝市之位經緯塗軌之制宏規逺謀前代所未有也¶
至元二十四年設國子監命立孔子廟暨順徳忠獻¶
王哈喇哈遜相成宗始克繼先志成其事而工部郎¶
中賈侯董其役廟在東北緯塗之南北東經塗之東¶
殿四阿崇十有七仞南北五尋東西十筵者三左右¶
翼之廣亦如之衡達於兩廡兩廡自北而南七十步¶
中門崇九仞有四尺修半之廣十有一步門東門西¶
之廡各廣五十有二步外門左右為齋宿之室以間¶
<pb:KR2k0041_WYG_114-3a>¶
計各十有五神廚神庫南直殿之左右翼以間計各¶
七殿而廡廡而門外至於外門内至於廚庫凡四百¶
七十有八楹肇謨於大徳三年之春訖功於大徳十¶
年之秋於時設官教國子已二十年矣寄寓官舍不¶
正其名丞相以為未稱興崇文教之實也乃營國學¶
於廟之西中之堂為監前以公聚後以燕處旁有東¶
西夾夾之東西各一堂以居博士東堂之東西堂之¶
西有室東室之東西室之西有庫庫之前為六館東¶
<pb:KR2k0041_WYG_114-3b>¶
西嚮以居弟子員一館七室助教居中以蒞之館南¶
而東而西為兩塾以屬於門屋四周通百間踰年而¶
成不獨聖師之宫巍然為天下之極而首善之學亦¶
偉然聳天下之望逺邇來觀靡不驚駭歎羡其髙壯¶
宏敞葢㣲丞相其孰能贊承聖天子之徳意而㣲賈¶
侯亦孰能闡張賢宰相之盛心哉侯之董役也晨夕¶
督視不避風雨寒暑措置分畫一一心計指授工師¶
莫能違焉陞本部侍郎又陞本部尚書出領他處營¶
<pb:KR2k0041_WYG_114-4a>¶
造事身雖在外心未能忘廟學也至大二年還朝拜¶
户部尚書首詣廟學環匝顧瞻如其家然嗚呼世之¶
居官者大率簿書期會刀筆筐篋是務知政治之有¶
原名教之可宗者幾何人哉人咸以為迂而侯拳拳¶
汲汲惟恐或後葢其資識卓矣侯少時為憲府屬憲¶
長誣其副柄國者仇正直欲置之死數十人皆將連¶
坐證左廹於拷掠悉附和以成其誣侯與在數中獨¶
守正不阿狥淹繫三載卒不變移受誣者藉是得脱¶
<pb:KR2k0041_WYG_114-4b>¶
自戸部尚書而叅議省事也㑹有羅織之獄侯議詳¶
讞大忤時宰幾與同罪賴救解以免嗚呼侯之為人¶
如此宜其於聖道儒術深有契也非資識之過人而¶
能之乎侯每以范文正期國學諸生澂聞而愧輒面¶
赤汗下夫文正之為文正無他亦曰先天下之憂而¶
憂後天下之樂而樂耳嗚呼安得人人不負侯之所¶
期者哉侯名馴字致道濟南鄒平人將歸其鄉故著¶
侯之所以有績於廟學者為頌至大四年三月朔國¶
<pb:KR2k0041_WYG_114-5a>¶
子監丞吳澂叙詩曰於赫皇元澤彌八埏翼翼京師¶
風化攸先孔道昺明千古日月帝曰廟之以對光烈¶
顯允元臣欽輔神孫祖訓是承往聖是遵相謂而馴¶
而官而職乃基乃構乃墁乃甓侯領相言弗懈以䖍¶
新宫巍巍有倬其騫宫墻之西學宫爰作我宏爾居¶
爾懋爾學爾士來游四方具瞻爾則匪遙像貌聿嚴¶
恂恂賈侯克敦克敏孰挫其廉孰混其畛一正不阿¶
百折不回族斯糾紛鄟之恢恢廟學之崇天子之徳¶
<pb:KR2k0041_WYG_114-5b>¶
丞相之功賈侯之力¶
¶
　　興學頌　　　　　　　　　　　危　素¶
¶
　　至正元年四月大都路都達嚕噶齊喀爾公伯嘉努¶
請作左右南三警巡院大興宛平二縣孔子廟并建¶
學舍都府亟達諸禮部部上之中書省中書從其言¶
各以室廬之在官者為之三院之所轄五方之人聚¶
焉必待教而後明况二縣在於畿内教之尤弗可闕¶
也國朝建邦設都百年於此國學京學規制已備顧¶
<pb:KR2k0041_WYG_114-6a>¶
於五廟學未遑有作而作於公尹京之日則公之於¶
政可謂知本矣頌曰¶
¶
　　維昔大帝即燕設都山髙川迴神明相扶乃作廟學¶
於京於國以祀先師以講道徳人才勃興邦家之光¶
小為杗桷大為棟梁三院警巡以及畿縣置師無學¶
有弗聞見繄康里公實蒞神京治政以平豪猾震驚¶
曰兹教化為予之責請於宰臣報可甚亟爰奏琴瑟¶
升歌雅南籩豆在筵有赫其臨匪公言行際時之盛¶
<pb:KR2k0041_WYG_114-6b>¶
化被國都風俗以正肅肅冠裾誦詩讀書凡百多士¶
毋昧厥初¶
¶
　　明¶
¶
　　嘉禾頌　　　　　　　　　　　解　縉¶
¶
　　洪武二十有八年秋九月壬辰庚戍之朔北平永清¶
衛之龍門禾有異莖同穗之祥其三幹合為一仍三¶
穗者二二幹合為一仍二穗者六是嵗大熟今上皇¶
帝遣使來進羣臣表賀太祖髙皇帝親灑御墨為詩¶
<pb:KR2k0041_WYG_114-7a>¶
一章以賜今上皇帝其詩首言創業之艱天命之不¶
易除暴禁亂之師撫民致治之畧中言天賜豐登之¶
慶史書垂示之嚴明堂禋薦之重末示謙冲戒謹之¶
意為善不足之誡天矜下民之惠與民同樂之盛心¶
溢於言表葢不以嘉禾為可矜而以為可懼思以自¶
勉聖不自聖兢兢業業足以垂訓於千萬年今上皇¶
帝服膺聖訓念手澤之存諷誦追惟不能自已乃永¶
樂三年九月朔旦用摹勒於石拓本裝治成軸分賜¶
<pb:KR2k0041_WYG_114-7b>¶
諸王及近臣於是臣縉亦得與賜焉又適有嘉禾之¶
瑞臣縉仰惟日月之光華昭著於天地其溢而上者¶
為慶雲為景星為霞五色其下為璿珠為美玉為丹¶
砂使人欣慕而寳愛者皆日月之餘光也古先聖帝¶
明王有日月光華之徳其禮樂文章流風遺韻之傳¶
若詩書所刻百世之下光景常新猶足以使人欣慕¶
與景星慶雲諸福之物同一快覩而况身被其澤目¶
覩其盛皷舞㴠濡其有不發而為華封之祝康衢之¶
<pb:KR2k0041_WYG_114-8a>¶
謠以自鳴其慶幸之萬一乎實人情之所不能自已¶
也拜手稽首而獻頌曰¶
¶
　　洪武乙亥秋榖登朔方龍門嘉禾生三穗二穗交兩¶
騰異本同類同敷榮蕋珠金粟隔露凝親藩錫貢來¶
神京玉匣上有黄雲蒸袞衣當日御&KR0686;庭百辟忭嘉¶
陳休徵四野歡呼傳頌聲帝曰俞哉稽之經旅命歸¶
禾凛不矜作詩致戒太丁寧昌言受命畏天明降福¶
穰穰恐弗勝庸錫親藩鍾聖情亦知帝徳由兹𢎞十¶
<pb:KR2k0041_WYG_114-8b>¶
年事騐天威靈聖孝通天推至誠永樂重華信有禎¶
賜詩日閲心屏營手澤猶存訓服膺每御翰墨懐墻¶
羮想當睿思玉几憑智周八極通杳冥重念稼穡憂¶
農耕暑寒怨咨憐獨㷀祗願年登百榖成羣臣環列¶
忭且驚百神降鑒來軒楹雲霞灼爍飛陶泓鴻章聖¶
藻驅風霆造化萬彚皆流形工巧人為何足稱奎章¶
爛爛不可名但見東壁餘光精刻以端溪紫玉英摹¶
本裝以龍鸞綾頒錫羣臣荷寵榮天球大訓河圖并¶
<pb:KR2k0041_WYG_114-9a>¶
人文至寳奠八紘夜夜虹光燭太清聖子神孫萬億¶
齡萬世黎民歌太平¶
¶
　　贊¶
¶
　　漢¶
¶
　　董仲舒傳贊　　　　　　　　　班　固¶
¶
　　劉向稱仲舒有王佐之才雖伊吕亡以加管晏之屬¶
伯者之佐殆不及也至向子歆以為伊吕乃聖人之¶
耦王者不得則不興故顔淵死孔子曰噫夭喪予唯¶
<pb:KR2k0041_WYG_114-9b>¶
此一人為能當之自宰我子貢子游子夏不與焉仲¶
舒遭漢承秦滅之後六經離析下帷發憤潛心大業¶
令後學者有所統一為羣儒首然考其師友淵源所¶
漸猶未及乎游夏而曰管晏弗及伊吕不加過矣至¶
向曽孫龔篤論君子以歆之言為然¶
¶
　　唐¶
¶
　　河間元王孝恭贊　　　　　　　吕　温¶
¶
　　太極構天本由一氣大人創業資我族類堂堂河間¶
<pb:KR2k0041_WYG_114-10a>¶
仁勇是經遹駿有聲為唐宗英暴隋天亡羣盜猖狂¶
我伐用張時為哲王武有烈光為爪翼肺腸經綸八¶
方自南徂東晏海澄江使父兄帝天下化家為邦用¶
竭爾力寵臻其極言不伐色不徳以遜以黙柔嘉惟¶
則佐髙祖建大勣如周旦奭與太宗守大成如漢平¶
勃宜君宜王磐石無疆¶
¶
　　魏鄭公徵贊　　　　　　　　　吕　温¶
¶
　　堂堂魏公崇節大志喬幹直聳摩天自致遭風雲時¶
<pb:KR2k0041_WYG_114-10b>¶
得霸王器一言委質有死無二撫我則后各盡其志¶
沈浮變通龍戰既息皇建其極俾補袞職其繩則直¶
諤諤嶷嶷危言正色保太宗徳弼違替否日月不蝕¶
黜漢霸雜行周王道人或有言秉徳不撓禮興樂崇¶
徳合道豐保合太和昭明有融起四年中復三代風¶
言出化成神哉厥功尹躬佐商有恥於湯公以其志¶
匡飾聖唐為唐宗臣致唐無疆永式萬邦¶
¶
　　張郯公公謹贊　　　　　　　　吕　温¶
¶
<pb:KR2k0041_WYG_114-11a>¶
　　有倬郯公仡仡而貞侁侁而仁實太宗信臣有宗守¶
藩内難未夷圖之則安捨之則危帝臨安危機以懼¶
以疑以蓍為先知是筮是咨郯公嶷然排闥折蓍抗¶
憤正詞用人事定天意身為元龜不知不識順義之¶
則以定社稷郯公之力公之云亡帝念其勤若痛在¶
身天懐發中哭不避辰君臣之間夐古未聞¶
¶
　　宋¶
¶
　　河間獻王贊　　　　　　　　　司馬光¶
¶
<pb:KR2k0041_WYG_114-11b>¶
　　周室衰道徳壊五帝三王之文飄淪散失棄置不省¶
重以暴秦害聖典疾格言燔詩書屠術士稱禮樂者¶
謂之狂惑述仁義者謂之妖妄必薙滅先聖之道響¶
絶跡滅然後慊其志雖有好古君子心誦腹蔵壁扃¶
巖鐍濟秦之險以通於漢者萬無一二漢初挾書之¶
律尚存乆雖除之亦未尊録謂之餘事而已則我先¶
王之道燄燄其不息者無幾矣河間獻王生為帝子¶
幼為人君是時列國諸侯茍不以宫室相髙狗馬相¶
<pb:KR2k0041_WYG_114-12a>¶
尚則裒奸聚猾僭逆妄圖惟獻王厲節治身愛古博¶
雅專以聖人法度遺落為憂聚殘補缺較實取正得¶
周官左氏春秋毛氏詩而立之周禮者周公之大典¶
毛氏言詩最密左氏與春秋為表裏三者不出六藝¶
不明噫㣲獻王六藝其遂殪乎故其功烈至今賴之¶
且夫觀其人之所好足以知其心王公貴人不好侈¶
靡而喜書者固鮮矣不好浮辯而樂正道知之明信¶
之篤守之純而行之勤者百無一二焉武帝雖稱好¶
<pb:KR2k0041_WYG_114-12b>¶
儒好其名而不好其實慕其華而廢其質是以好儒¶
愈於文景而徳業後之景帝之子十有四人栗太子¶
廢而獻王最長嚮若遵大義屬重器用其徳施其志¶
無神仙祠祀之頌宫室游觀之費窮兵黷武之勞賦¶
役轉輸之敝宜其仁豐義洽風移俗變煥然帝王之¶
治復還其必賢於文景逺矣嗟乎天實不欲禮樂復¶
興耶抑四海之不幸而已矣¶
¶
　　邵堯夫先生贊　　　　　　　　朱　子¶
¶
<pb:KR2k0041_WYG_114-13a>¶
　　天挺人豪英邁葢世駕風鞭霆厯覽無際手探月窟¶
足躡天根閒中今古醉裏乾坤¶
¶
　　劉忠肅公像贊　　　　　　　　朱　子¶
¶
　　第登黄甲官侍紫宸出則循吏入則良臣忠悃已攄¶
讜論亦陳光昭先烈如公幾人¶
¶
　　元¶
¶
　　靜修劉先生畫像贊　　　　　　歐陽𤣥¶
¶
　　㣲㸃之狂而有沂上風雩之樂資由之勇而無北鄙¶
<pb:KR2k0041_WYG_114-13b>¶
鼓瑟之聲於裕皇之仁而見不可留之四皓以世祖¶
之畧而遇不能致之兩生烏虖麒麟鳳皇固宇内之¶
不常有者也然而一見而六典作一出而春秋成則¶
其志不欲遺世而獨往也明矣亦將從周公孔子之¶
後為往聖繼絶學為來世開太平者耶¶
¶
　　黙菴安先生書一像贊　　　　　歐陽𤣥¶
¶
　　寤寐乎明善誠身之書步趨乎格物致知之學闗西¶
三鱣未必榮於教授之四世荀陵八龍奚以過於伯¶
<pb:KR2k0041_WYG_114-14a>¶
仲之一壑豈非白茅重而忠信著𤣥酒醇而嗜慾薄¶
者乎鍾期伯牙有同世而不相遇者吾故於黙庵之¶
神交而益以重容城之先覺也¶
¶
　　威如蘇先生畫像贊　　　　　　歐陽𤣥¶
¶
　　英英紫芝皎皎素絲冥摉逺討黙識近思子雲精深¶
季海孝友徳人之容君子之守¶
¶
　　郎中蘇公畫像贊　　　　　　　歐陽𤣥¶
¶
　　維子寧父為名卿士其心塞淵如古君子既合於古¶
<pb:KR2k0041_WYG_114-14b>¶
詎諧於時職是正直弗究厥施居家嗃嗃在國諤諤¶
屹如長松矯如一鶚蚤以讜言屢忤權相晩著惠愛¶
足食邊饟剛者必仁仁必有後宜爾有子簡自造秀¶
遺像儼然不亡者存九原可作孰敢吏雲¶
¶
　　明¶
¶
　　田疇贊　　　　　　　　　　　方孝孺¶
¶
　　古之觀人不於用舍考其所存以第髙下譬諸龍駒¶
垂首糞車豈以其賤斥之為駑齊侯千駟如南面王¶
<pb:KR2k0041_WYG_114-15a>¶
仲尼之歎夷齊有光漢季分爭得國者操吾獨何為¶
田疇是悼操雖據國犬䑕之雄殺后無君天下不容¶
奚若田疇忠義葢世委質劉虞身死靡貳使受之命¶
為漢大臣殺操復漢必不顧身嗚呼鄙夫惟利是就¶
誰能為疇我與為友¶
¶
　　本朝¶
¶
　　五十生日小像自贊　　　　　　魏象樞¶
¶
　　這個漢子生來甚孱著衣喫飯行五十年肝腸自白¶
<pb:KR2k0041_WYG_114-15b>¶
氣質猶偏有體無用多經少權日月易邁老大徒憐¶
曾記得你二十以前初通章句頗習詩篇繄童心耳¶
若處女然漸傷比匪遂濁䝉泉二十以後三十以前¶
形骸放浪意氣飛騫非貧非痛如狂如顛科名僥倖¶
際遇迍邅嚴君蚤背亂世相延投䑕忌器得魚忘筌¶
偽職不染餘生茍全三十以後四十之前明運既革¶
¶
　　清詔乃宣勉應¶
¶
　　國制竊綴朝班交遊罔擇趨向弗專既讀中秘尋改科¶
<pb:KR2k0041_WYG_114-16a>¶
員心期鳴鳳口類寒蟬叨䝉¶
¶
　　寵召恭侍¶
¶
　　御筵一堂克濟三代竚看¶
¶
　　君恩愈重臣節難完濫佐計典誓絶一錢仰質天日俯對¶
班聨不干政府不謁司銓妄談古禮懶逐塵縁孤而¶
匪傲方而勿圓小人欲殺大徳同天雨雪誣衊三宥¶
罪愆崖邊收馬江心補船年四十矣而無聞焉上承¶
先聖次希諸賢制行不逮立志惟䖍學纔半步道在¶
<pb:KR2k0041_WYG_114-16b>¶
雙肩二三師友日夕周旋願為後勁須著先鞭辭官¶
養母上疏歸田庭闈菽水祠祀豆籩顯揚未盡持守¶
彌堅里黨何事風化為先獨慚凉徳幸遇好官宣陳¶
六諭講肄聖傳於人寡效在已必蠲名教之樂天地¶
之寛嗜欲之寡夢寐之安此理欲界是人禽闗手中¶
一卷腹内三餐自問自答我愚我頑長無尺寸短有¶
萬千知過必改見善則遷五十已至自今勉旃¶
¶
　　宛平王公像贊　　　　　　　　陳廷敬¶
¶
<pb:KR2k0041_WYG_114-17a>¶
　　階平星聚㤗運肇啟二五儲精誕生夫子神觀挺拔¶
才名日起受知¶
¶
　　世祖顧問密邇綸扉視草籌政决疑謂宜大任燕翼是貽我¶
¶
　　皇踐阼表率憲司數奏封事正議忠規三垂不靖怙衆作¶
逆九伐張皇中樞運䇿欃槍迅掃宗社磐石遂陟台¶
衡皋䕫接跡稽典定法教洽治宣黼黻衣被徧於九¶
埏退朝晏坐泰宇翛然誰其侍側玉樹風前鄴侯既¶
相仙骨在軀精神淵著不視體膚謖謖清舉温温徳¶
<pb:KR2k0041_WYG_114-17b>¶
符麟閣凌煙此為之模¶
¶
　　蔚州魏果敏公象樞贊　　　　　陳廷敬¶
¶
　　國僑以惠公叔以文稱名責實公清最聞緒宗聖學¶
道集儒勲頌詩讀書百世彌尊¶
¶
¶
¶
¶
　　畿輔通志卷一百十四¶
¶
