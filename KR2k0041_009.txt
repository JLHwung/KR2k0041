# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:17.276212
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 9
<pb:KR2k0041_WYG_009-1a>¶
　　欽定四庫全書¶
¶
　　畿輔通志卷九¶
¶
　　宸章¶
¶
　　聖祖仁皇帝¶
¶
　　白洋湖¶
¶
　　遥看白洋水帆開逺樹叢流平波不動翠色滿湖中¶
¶
　　水村¶
¶
　　孤村緑塘水曠野起春雲槐栁勝南苑青莎有鷺羣¶
¶
<pb:KR2k0041_WYG_009-1b>¶
　　鄚州河道¶
¶
　　藻密行舟澀灣多轉楫頻㠶懸風正處烟火近通津¶
¶
　　龍潭途中作¶
¶
　　駿馬駸駸蹋緑蘋羽旗豹尾映龍鱗暑中荷鍤方知苦¶
停輦觀苖問稼人¶
¶
　　黑龍潭¶
¶
　　暗通山下草流出澗邊花空潭深静處灑翰動龍蛇¶
¶
　　由廣泉寺至卧佛寺¶
¶
<pb:KR2k0041_WYG_009-2a>¶
　　巖邊青竹低臨水雲外嵐峯半入天僧舍無人常寂寂¶
山門洄繞是寒泉¶
¶
　　詠卧佛寺古樹¶
¶
　　喬木婆娑隂正肥夕陽相對嶺崔巍薫風拂樹凉雲起¶
暮景蒼然送輦歸¶
¶
　　駐蹕碧雲寺¶
¶
　　山寺通幽境鶯啼緑樹枝旛虹迎玉輦刹鳯駐雲旗翠¶
麓三乘闢佳辰萬騎宜松隂輝落景遊豫近臣知¶
¶
<pb:KR2k0041_WYG_009-2b>¶
　　碧雲寺臨泉望月¶
¶
　　碧雲夜望月初圓星斗輝煌照九天滴溜涓涓無止息¶
此心常使若清泉¶
¶
　　碧雲曉起¶
¶
　　山中曉起聽蟬鳴遥對峯岑霽色清洞壑有年竒樹老¶
夢回疑是在蓬瀛¶
¶
　　再賦碧雲曉景¶
¶
　　夏早日方長南風草木香清凉飄御扇荒刹得恩光¶
¶
<pb:KR2k0041_WYG_009-3a>¶
　　洪光寺盤道¶
¶
　　白雲飛夏日斜徑盡﨑嶇仙阜崇髙異神州覽眺殊¶
¶
　　來青軒臨眺二首¶
¶
　　摇拂烟雲動翠旗登臨翰墨每相隨山河景象無窮意¶
俯瞰人情因物知¶
¶
　　其二¶
¶
　　來青髙敞眺神京斜倚名山澗水清此日君臣同覽賞¶
村柯雞犬静無聲¶
¶
<pb:KR2k0041_WYG_009-3b>¶
　　法海寺瞻¶
¶
　　皇考御書敬佛二字¶
¶
　　重來瞻御筆懷感動心神丕烈邁前代鴻休啟後人興¶
文盛禮樂偃武息兵民法則光華逺千年照佛輪¶
¶
　　坐法海寺偶吟¶
¶
　　縱目西山宜永日開襟五月似髙秋萬幾偶暇因遊豫¶
期與黎民樂未休¶
¶
　　賜聖感寺僧海岫¶
¶
<pb:KR2k0041_WYG_009-4a>¶
　　修然老衲淨塵縁臺殿參差起瑞烟馴鴿簷前應受戒¶
遊鱗花下亦參禪¶
¶
　　駐蹕石景山¶
¶
　　駐蹕荒亭日欲斜潺湲石溜滴雲霞鸞旗飄動連香草¶
龍騎驂驔映野花巖洞幽深無鳥跡峰崖髙處有人家¶
青山緑水誰能識懷古登臨翫物華¶
¶
　　石景山東望¶
¶
　　車書混一業無窮井邑山川今古同地鎮崚嶒標異秀¶
<pb:KR2k0041_WYG_009-4b>¶
鳯城遥在白雲中¶
¶
　　潭柘寺偶作¶
¶
　　怡神水樹清襟洽滿目竒峰入夏雲㣲起凉風響萬籟¶
山中鶯囀奏紛紜¶
¶
　　詠潭柘寺竹¶
¶
　　翠葉纔抽碧玉枝經旬清影上階墀凌霜抱節無人見¶
終日虚心與鳯期¶
¶
　　石景山望渾河¶
¶
<pb:KR2k0041_WYG_009-5a>¶
　　石景遥連漢渾河似帶流滄波日滚滚浩淼接皇州¶
¶
　　南苑元靈宮是¶
¶
　　世祖皇考建¶
¶
　　傑閣横霄峻清都與漢翔規模開壯麗星宿燦輝光碧¶
瓦浮空翠金鋪映日黄門當啼鳥静户有異花香細草¶
沿階發新槐拂檻凉紆迴疎輦路藻彩繪雕梁警蹕臨¶
仙境瞻依問谷王敬欽崇太昊繼述憶¶
¶
　　先皇嵗月碑文古乾坤事業昌茫茫扶大造曍曍體穹蒼恭¶
<pb:KR2k0041_WYG_009-5b>¶
己身無倦齋心念不忘時廵非逸豫幾暇豈遊荒衞騎¶
驂驔列華旄宛轉颺南薫披萬物北斗起千祥瑞氣庭¶
前見佳辰晝正長休歌白雲曲吾道在惟康¶
¶
　　徳夀寺¶
¶
　　持身崇孝理清淨契真如嵗久開金寺時來降玉輿¶
¶
　　沙河途中作¶
¶
　　輝煌明輦道將曉漏聲殘秋月西山落金風北野寒望¶
陵悲樹色就景盼雲端每念芳華日漙漙露未乾¶
¶
<pb:KR2k0041_WYG_009-6a>¶
　　清河荒亭¶
¶
　　楸葉晚蟬鳴荒亭蟋蟀聲露凝新樹色日出滿林明蛺¶
蝶從枝舞蜻蜓㸃水輕欲看秋景好歸路且徐行¶
¶
　　海子北紅門秋雨後行圍戲作¶
¶
　　晝漏稀聞紫陌長霏霏細雨過南莊雲飛御苑秋花濕¶
風到紅門野草香玉輦遥臨平甸濶羽旗近傍逺林揚¶
初晴少頃布圍獵好趁清凉躍驌驦¶
¶
　　晾鷹臺¶
¶
<pb:KR2k0041_WYG_009-6b>¶
　　清晨漫上晾鷹臺八駿齊登萬馬催遥望九重雲霧裏¶
羣臣就景獻詩來¶
¶
　　南苑閱馬¶
¶
　　渥洼龍種雪霜同毛骨天生氣格雄八駿齊觀南苑裏¶
豈誇當日玉花驄¶
¶
　　駐蹕平家灘¶
¶
　　鑾輿駐蹕近滄浪行殿崔嵬對夕陽郊外村莊時極目¶
秋成處處有風光¶
¶
<pb:KR2k0041_WYG_009-7a>¶
　　駐蹕薊州城南逺眺山村¶
¶
　　萬騎驂驔擁薊城風行雷出逺天清㣲霜細草野狐懼¶
寒露荒烟山鳥鳴捲幔浮凉侵帳殿倚牀明月似都京¶
欣隨¶
¶
　　聖母遊情曠深夜還思勉愫誠¶
¶
　　雨後經明總兵戚繼光所作八角石亭¶
¶
　　華清雨後問安回徐歩山椒到水隈秋木荒池今白草¶
寒花故壘舊青苔精靈銷散人何處功業留傳志未灰¶
<pb:KR2k0041_WYG_009-7b>¶
為將當年堪拊髀亭開八角尚崔嵬¶
¶
　　清晨入盤山二首¶
¶
　　日出入盤山宸遊草木間村莊人盡望處處水潺潺¶
¶
　　其二¶
¶
　　當年乘輦到今日復來遊山水不同色泉聲還細流¶
¶
　　古中盤望蓮花峰¶
¶
　　中盤遥望蓮花峰日映山林氣色重老衲吟詩渾半偈¶
翠輿臨發又從容¶
¶
<pb:KR2k0041_WYG_009-8a>¶
　　盤山絶頂三首¶
¶
　　上盤絶頂俯神京九月登山積翠晴荒寺日髙人少至¶
野林烟静鳥無聲道中勒馬觀風景澗下留鑾愛水清¶
縱目徘徊猶不盡氤氲縹緲海雲輕¶
¶
　　其二¶
¶
　　四顧清標髙逼天風雲塞上斂寒烟遥觀沙漠宣威逺¶
近控州城作鎮懸紫蓋山中獨竒秀雙峰嶺外更綿聨¶
九秋朗耀幾千里落葉蕭條滿目前¶
¶
<pb:KR2k0041_WYG_009-8b>¶
　　其三¶
¶
　　薄暮東峰來返照遊心怡曠動揮毫題詩數句林光晚¶
作賦初聨雁陣髙盤道崚嶒難歩躡危巖嶻&KR1110;恐身勞¶
欲歸帳殿還傳語引路山僧度逺臯¶
¶
　　晚過李靖菴二首¶
¶
　　兩崖石壁出秋雲野草寒林有鹿羣古刹斜陽人寂寂¶
香烟飄處雜紛紜¶
¶
　　其二¶
¶
<pb:KR2k0041_WYG_009-9a>¶
　　蒼茫絶頂樹參差落日還營過竹籬念及凌烟留姓氏¶
獨於古壁一題詩¶
¶
　　由鮎魚池出闗咏瀑布水¶
¶
　　巉巖瀑布挂前川樹冷烟寒羃碧天關外黎民風俗厚¶
涵濡威徳已多年¶
¶
　　登景忠山¶
¶
　　景忠逺上日方闌巖壑層層生早寒嶺腹凍雲凝玉仗¶
山中瑞氣接仙鑾鳴鐘澗裏經聲近擊鼓樓前樹影殘¶
<pb:KR2k0041_WYG_009-9b>¶
繚繞旌旗縈石道六龍行處萬民觀¶
¶
　　灤河¶
¶
　　寒邊逺繞至灤河徹底清明不見波駐蹕徘徊千萬里¶
石鯨兩岸影嵯峨¶
¶
　　温泉行¶
¶
　　温泉泉水沸且清仙源遥自丹砂生沐日浴月泛靈液¶
㣲波細浪流琮琤初經石竇漾暄溜烈勢直與炎曦爭¶
瀠洄碧澗落花駐掩暎翠巘霜林明汀迴溪轉入欄檻¶
<pb:KR2k0041_WYG_009-10a>¶
甃以文石何澄泓方壺圎嶠時自暖紫芝朱草冬常榮¶
殿啟披香溢石體盤低承露浮金莖沖融太和蓄元氣¶
炎徳利物功難名氤氲沆瀣結紫霧縹緲雲霞連赤城¶
髙秋九月天颯爽鸞旂鳯節紛相迎¶
¶
　　慈寧琱輦度閶闔絳霄帳殿開蓬瀛神泉淑景供遊賞流金¶
潄玉堪怡情時廵豈必瑶圃逺對此心意皆和平華清¶
繡嶺杳寂寞鯨魚鳬雁徒縱横曷若兹泉獨標異萬年¶
勝蹟環神京嵗時來往䕶仙蹕㸃筆為賦温泉行¶
¶
<pb:KR2k0041_WYG_009-10b>¶
　　温泉流杯戲作¶
¶
　　曉霜早落滿池清一氣涓涓愜勝情偶坐浮杯幾暇日¶
君臣對景論平生¶
¶
　　南苑橋上大風¶
¶
　　南苑霜華㸃翠旗嚴風臘月斷流澌已知朔氣催寒盡¶
橋跨長虹湧溜池¶
¶
　　景山積雪侍衞下趨如飛¶
¶
　　憑髙縱逺覽積雪明山峰直下數千尺飛騰跨玉龍¶
¶
<pb:KR2k0041_WYG_009-11a>¶
　　清明登玉泉山¶
¶
　　寒食登髙芳草青泉聲映栁出春亭心中懷得天然處¶
坐對沙鷗樂野汀¶
¶
　　時廵近郊憫農事有作¶
¶
　　芳郊景物麗淑氣扇暮春靈雨應良節光風薄佳辰省¶
耕己屆候夙駕方來廵前驅列式道羽衞羅鈎陳時有¶
田間子荷耒披車塵譏訶勿頻數疾苦當咨詢千耦幸¶
終畝二鬴猶懸囷穮蓘爾勤動痌瘝予隠親賙賜出泉¶
<pb:KR2k0041_WYG_009-11b>¶
府拊循屬官臣行潦有挹器冽井無枯津所惠良未徧¶
嗛嗛愧斯人¶
¶
　　鄚州雜詩五首¶
¶
　　條風鼓櫂動清漪夾岸青青楊栁垂輕轉牙檣觀易水¶
波光日影映旌旗¶
¶
　　其二¶
¶
　　桃花歴落李花開緑栁含烟傍水隈鴻雁平沙看不盡¶
春光曖曖入蓬萊¶
¶
<pb:KR2k0041_WYG_009-12a>¶
　　其三¶
¶
　　為省春耕歴㶚灃鑾輿頻止勸農功柴門掩處烟村静¶
碧水長橋落彩虹¶
¶
　　其四¶
¶
　　陽氣温和臨樹久花繁物静草芊芊莎添嫩色含波緑¶
栁覆金隄翠幕連¶
¶
　　其五¶
¶
　　野水瀰漫處處長方流涵玉動珠光風移藻荇波痕濶¶
<pb:KR2k0041_WYG_009-12b>¶
千㸃鷖鳬栁一行¶
¶
　　夏旱歩禱¶
¶
　　南郊喜雨¶
¶
　　歴春憫農勞首夏望嘉榖離畢月故遲密雲走何速顥¶
穹閟膏澤及此祈年夙齋居承穆清中夜起自肅繁星¶
麗赤霄雲漢光自煜雞鳴開重闉輿馬輟華轂歩禱升¶
¶
　　郊壇祠官啟太祝是時甘澍零霑潤及拜伏空濛廹閶闔噴¶
薄驅海瀆屏翳灑道迴滲漉足裳服麥隴應秀色重穎¶
<pb:KR2k0041_WYG_009-13a>¶
欲在目願惟歌屢豐餘粟棲比屋¶
¶
　　景山春望¶
¶
　　雲霄千尺倚丹邱輦下山河一望收鳯翥中天連紫闕¶
龍蟠北極壯皇州烟生沆瀣春初麗露濕芙蓉翠欲流¶
却向閭閻看蔀屋崇髙還厪廟堂憂¶
¶
　　秋日出郊觀稼¶
¶
　　秋氣日寥迥萬象背蒼蒼朝暾被渥露草木含晶光西¶
成方屆候農事將築場於焉省斂穫令典重百王輕軒¶
<pb:KR2k0041_WYG_009-13b>¶
屏前置夙駕無嚴装郊原一以眺烟樹紛成行㣲風散¶
林樾清流抱迴塘土脉秀且沃篝車鬱相望新䥥粲如¶
月刈此溪雲黄捃拾復何幸遺秉滿道旁鳥雀互翔集¶
婦子咸悅康行將吹葦籥報爾千斯箱眷言三時勤艱¶
難詎可忘茫茫視九壤豈盡歌豐穰二鬴茍不充予饑¶
惄如傷幸兹樂有年時若雨與𤾉朂哉慎所麗田功庶¶
無荒¶
¶
　　逺望西山積雪¶
¶
<pb:KR2k0041_WYG_009-14a>¶
　　積雪西山秀仙峰玉樹林凍雲添暮色寒日淡遥岑¶
¶
　　賜大學士杜立徳旋里¶
¶
　　十載資賢佐勞深致太平訏謨留紫闥風度重丹楹方¶
倚鹽梅畧難違邱壑情餐芝黄綺伴軒冕有餘清¶
¶
　　賜直隸廵撫于成龍(并序)¶
¶
　　直隸廵撫于成龍秉性惇樸亷介夙聞朕心嘉賴俾¶
典節鉞保釐畿輔惟能激濁揚清始終如一清潔之¶
操白首彌厲真國家之可重人所不能也兹來陛見¶
<pb:KR2k0041_WYG_009-14b>¶
爰賜以詩用示敦勵之義且以風有位焉¶
¶
　　自昔崇亷治勤思吏道澄郊圻王化始鎻鑰重臣膺政¶
蹟聞留犢風期素飲冰朂哉貞晚節褒命日欽承¶
¶
　　潞河三首¶
¶
　　瀲灔春波散碧漪白蘋初葉麥初岐潞河三月桃花水¶
正是乘舟薦鮒時¶
¶
　　其二¶
¶
　　畫鷁中流起櫂歌參差荇藻漾晴波澤梁雖設曾無禁¶
<pb:KR2k0041_WYG_009-15a>¶
斜日魚&KR0699;兩岸多¶
¶
　　其三¶
¶
　　東風吹雨曉來晴春水髙低五牐聲蘭槳乍移明鏡裏¶
緑楊深處坐聞鶯¶
¶
　　廵幸出喜峰口過黄土巖¶
¶
　　紫塞䨇崖出丹梯百尺懸草香遮細路樹老卧晴烟地¶
為時廵到山當隘口偏何年留石室駐馬望層巔¶
¶
　　大石磯¶
¶
<pb:KR2k0041_WYG_009-15b>¶
　　逺近峰迴合潺湲澗淺深一磯横大石萬騎出層林䝉¶
密巖花發綿蠻谷鳥音龍堆塵不到憑眺足娛心¶
¶
　　入喜峰口¶
¶
　　一道鳴鑾度三驅振旅還莓苔天半石松栝雨中山險¶
設關門壯時清堠火閒¶
¶
　　孝陵佳氣近縹緲翠㣲間¶
¶
　　夏日潭柘寺¶
¶
　　㣲雲綴岡嶺細路揚前旌磴轉松門開漸覺沙界平潭¶
<pb:KR2k0041_WYG_009-16a>¶
湮石甃露柘古苔紋生一徑得疎豁層軒靣崢嶸愛此¶
户外泉俯視涓涓清修篁挺蒼翠其下流交横斐然淇¶
澳思宛爾渭濱情嶰谷有遺響簫韶鸞鳯聲¶
¶
　　瀛臺¶
¶
　　紅闌橋轉白蘋灣疊石參差積翠間畫舸分流簾下水¶
秋花倒影鏡中山風㣲瑶島歸雲近日落清霄舞鶴還¶
乘興欲成蘭沼詠偶從機務得餘閒¶
¶
　　天津¶
¶
<pb:KR2k0041_WYG_009-16b>¶
　　轉粟排千艦分流納九河潮聲連海壯樹色入京多鼓¶
楫魚龍伏停㠶鸛鶴過津門秋望逺明月湧金波¶
¶
　　通惠河閱運艘¶
¶
　　千檣爭溯白蘋風飛輓東南澤國同已見靈長資水徳¶
也應辛苦念田功¶
¶
　　東廵二首(并序)¶
¶
　　八年征𠞰喜見澄平緬想¶
¶
　　祖宗功徳禮宜恭謁¶
¶
<pb:KR2k0041_WYG_009-17a>¶
　　陵廟以告成功爰於二月十五日命駕東廵是日天氣晴和¶
㣲風動斾從者溢路觀者夾途顧瞻逺邇莫不歡躍¶
賦詩二首¶
¶
　　昆池不習戰寰宇己銷兵鴻業承匪易膚功久乃成威¶
靈昭¶
¶
　　祖徳展謁慰羣情迢遞關山路寧辭千里行¶
¶
　　其二¶
¶
　　順動因時豫東風引翠旗鳴鑾萬騎出執事百僚隨日¶
<pb:KR2k0041_WYG_009-17b>¶
暖草初茁烟輕栁未絲春光無限好應有上陵詩¶
¶
　　玉田¶
¶
　　徐無山下水涓涓幾道横流灌玉田驅犢荷鋤農事作¶
五風十雨卜豐年¶
¶
　　駐蹕豐潤城西¶
¶
　　旌門鐃吹發雲璈行漏聲傳帳殿髙欲向山頭望明月¶
(豐潤縣有明月山)恐驚霄漢避龍鑣¶
¶
　　夷齊廟(并序)¶
¶
<pb:KR2k0041_WYG_009-18a>¶
　　永平府治西古孤竹城夷齊廟在焉灤水經其前清¶
風臺峙其後倚巖俯流足以登眺夫夷齊孤竹君之¶
二子也能讓侯封不食周粟採薇首陽山獨行其志¶
孟子以聖之清稱之蓋人惟能立節自可垂名夷齊¶
之去國潔身不求人知而廟貎千古迄今猶存吁造¶
詣其可忽乎哉¶
¶
　　灤河水清駛荒山屹然峙上有孤竹城亂石半傾圯堂¶
廡既具觀廟貎亦儼爾𬗟懷商代末天下漸披靡兹地¶
<pb:KR2k0041_WYG_009-18b>¶
實藩封人民差可恃兄弟以義讓富貴如敝屣叩馬諫¶
周王數語昭青史遯跡首陽山薇蕨何其美萬載挹髙¶
風頑懦聞之起蒼蒼臺下松湯湯臺前水勁節與澄流¶
不愧相比擬停鑾碧山阿懷古未能已¶
¶
　　灤河泛舟¶
¶
　　平沙漠漠接長河天際浮雲落照多兩岸蒼山相竦峙¶
扁舟一櫂任清波¶
¶
　　經永平城南¶
¶
<pb:KR2k0041_WYG_009-19a>¶
　　三代幽偏地秦時右北平山川綿大陸形勝借堅城晴¶
日初迎輦春風暗拂旌龍山遥入目縹緲白雲横¶
¶
　　撫寧¶
¶
　　輦路平鋪孤嶼東日華升處海雲紅忽聽百舌春啼巧¶
盡在蒼條古木中¶
¶
　　山海關(并序)¶
¶
　　連山據海地固金湯明時倚為險要設重鎮以守之¶
我朝定鼎燕京垂四十年關門不閉既非設險還慙¶
<pb:KR2k0041_WYG_009-19b>¶
恃徳偶賦數言聊以記事¶
¶
　　重關稱第一扼險倚雄邊地勢長城接天空滄海連戍¶
歌終嵗苦插羽不時傳作鎮隆三輔征輸困百年笳寒¶
龍塞月甲冷雉樓烟厯數歸皇極綱維秉化權漫勞嚴¶
鎻鑰空自結山川在徳誠非易臨風更慨然¶
¶
　　䝉恬所築長城¶
¶
　　萬里經營到海涯紛紛調發逐浮誇當時用盡生民力¶
天下何曾屬爾家¶
¶
<pb:KR2k0041_WYG_009-20a>¶
　　姜女祠¶
¶
　　朝朝海上望夫還留得荒祠半仭山多少征人埋白骨¶
獨將大節說紅顔¶
¶
　　西山駐蹕夜聞秋聲¶
¶
　　西風吹長林木葉響如雨起視山月髙浮雲無一縷¶
¶
　　玉泉山晚景用唐太宗秋日韻¶
¶
　　晴霞收逺岫宿鳥赴髙林石激泉鳴玉波迴月湧金薫¶
鑪籠竹翠行漏出松隂坐愛秋光好翛然静此心¶
¶
<pb:KR2k0041_WYG_009-20b>¶
　　九日幸景山登髙¶
¶
　　秋色淨樓臺登髙紫禁隈千門鴻雁度萬井霽烟開翠¶
拂鑾輿上雲隨豹尾來佳辰欣宴賞滿泛菊花杯¶
¶
　　再遊盤山¶
¶
　　薊州城北黄崖前水甘土厚多平阡崇山特起矗霄漢¶
栝栢夾路隂參天回巒複嶂倍娟秀幽林邃谷時夤縁¶
雲藏古寺行未到樹杪先有鐘聲傳數峰突兀勢陡絶¶
上廹箕尾䨇星躔峩峩石狀獸蹲立因風摇曵如空懸¶
<pb:KR2k0041_WYG_009-21a>¶
深潭清冷那可測知是百尺神龍淵鉢泉恍惚有海眼¶
潮井呼噏通百川不然泛濫亦易挹何為萬古清涓涓¶
神工融結天巧鑿更騁逺目窮髙巔漁陽古郡最阻阨¶
屹為左輔雄幽燕即今交河逺置堠此實堂奥非臨邊¶
太平粗喜有端緒石根砂磧皆原田偶兹登陟聊駐斾¶
用寄襟抱題斯篇¶
¶
　　黄金臺懷古¶
¶
　　昭王禮賢士築館黄金臺矯矯昌國君奮袂起塵埃下¶
<pb:KR2k0041_WYG_009-21b>¶
齊七十城聲振滄海隈汶篁植薊邱豈曰非雄才遺跡¶
雖榛蕪千載猶低徊市駿固有術貴在先龍媒但得一¶
士賢可以收羣材¶
¶
　　娑羅樹歌¶
¶
　　娑羅珍木不易得此樹惟應月中植想見初從西域移¶
山中有人多未識海桐結蕊松栝形千花散盡七葉青¶
山禽迴翔不敢集虚堂落子風泠泠楚州遺碑今已偃¶
峩眉雪外䨇林逺未若兹山近可遊靈根終古盤層巘¶
<pb:KR2k0041_WYG_009-22a>¶
繁隂亭午轉團圞回睇精藍路幾盤憑教紫府仙山樹¶
寫入披香殿裏看¶
¶
　　趙北口¶
¶
　　趙北時巡至燕南古戍聞人烟生曉市橋影漾晴雲浴¶
鳥迎船出垂楊隔浦分中流清賞洽簫鼔陋横汾¶
¶
　　水淀雜詩四首¶
¶
　　輕舟十里五里垂栁千絲萬絲忽聽農歌起處滿村紅¶
杏開時¶
¶
<pb:KR2k0041_WYG_009-22b>¶
　　其二¶
¶
　　春水船行天上冷風雨過田家深樹幾聲布榖晚晴千¶
縷明霞¶
¶
　　其三¶
¶
　　銜泥䨇燕沙際唤雨單鳩樹頭昨夜桃花新水鯉魚躍¶
入蘭舟¶
¶
　　其四¶
¶
　　為愛沙明水逺更看栁軃花新草木禽魚咸若河山民¶
<pb:KR2k0041_WYG_009-23a>¶
物同春¶
¶
　　南苑¶
¶
　　十里郊南路紅門啟上林嵗時蒐狩禮畎畝豫遊心羽¶
仗連花影帷宮接栁隂鳯城回首望縹緲五雲深¶
¶
　　初夏玉泉山二首¶
¶
　　别館依丹麓疎簾映碧莎泉聲當檻出花氣入垣多路¶
轉溪橋接舟沿石竇過薫風能阜物藻景已清和¶
¶
　　其二¶
¶
<pb:KR2k0041_WYG_009-23b>¶
　　山翠引鳴鑣湖光漾畫橈野雲低隔寺沙栁暗藏橋百¶
囀黄鸝近䨇飛白鷺遥今年農事早時雨足新苖¶
¶
　　石盤峪龍潭¶
¶
　　谷轉盤千騎潭深静一泓魚迎斜照出禽雜野風鳴捫¶
石苔偏滑分流水益清悠然愜心賞歸路月華生¶
¶
　　白水¶
¶
　　亂峰迴合古檀州白水雲根一道流誰信塞垣圖畫似¶
凉風斜日放漁舟¶
¶
<pb:KR2k0041_WYG_009-24a>¶
　　古北口¶
¶
　　斷山踰古北石壁開峻逺形勝固難憑在徳不在險¶
¶
　　曉發古北口望霧靈山¶
¶
　　流吹凌晨發長旓出塞分逺峰猶見月古木半籠雲地¶
迥疎人跡山迴簇馬羣觀風當夏景澗草自含薫¶
¶
　　黄草川¶
¶
　　烟沙一片塞天圍舊說秋髙苜蓿肥今日邊屯皆樂土¶
茅檐松火接金㣲¶
¶
<pb:KR2k0041_WYG_009-24b>¶
　　回鑾抵古北口¶
¶
　　黄谷清河古戍間鑾車此日省方還長林曲抱千溪水¶
小徑斜通萬仭山地扼襟喉趨朔漠天留鎻鑰枕雄關¶
時平不用誇形勝雲物秋澄斥候閒¶
¶
　　秋日再過阜平¶
¶
　　春經阜平縣夾道多榛杞雉堞久傾頺郛郭僅遺址耆¶
老遮馬前其言質且俚土磽願力田三時事耘耔所苦¶
井稅輸道逺越山水聞之切痌瘝寧爾在幹止有司近¶
<pb:KR2k0041_WYG_009-25a>¶
拊循瘡痍庶能起十室忠信存何况境百里郊圻戒申¶
畫風土亦洵美問俗此重來居民咸色喜易彼蒿與萊¶
荒塗漸成市經野得良圖可以喻治理¶
¶
　　再駐龍泉關¶
¶
　　髙臨晴雨外絶磴似凌空節物經冬異關山對月同龍¶
泉冰未白雁塞葉初紅歴歴曾遊地香臺在眼中¶
¶
　　玉泉春曉¶
¶
　　郊墅初晴後芳春曙色旋孤巒堆畫障細穴吐新泉浪¶
<pb:KR2k0041_WYG_009-25b>¶
静鮮鱗躍風恬紫菂妍怡情看萬象浩浩思無邊¶
¶
　　觀苖無意到潭柘詠時景¶
¶
　　晝永薫風至清泉決決長芳年添景色遲日换流光舊¶
竹隨隄發新花滿澗香觀苖不覺晚㣲雨㸃衣裳¶
¶
　　瀛臺¶
¶
　　嵗序開炎節離宫繞翠㣲蓮香聞講席栁色映垂衣物¶
阜風光好時清奏牘稀罷朝鵷鷺散花下珮聲歸¶
¶
　　河間即古瀛州地¶
¶
<pb:KR2k0041_WYG_009-26a>¶
　　新霜來朔氣納稼滿西疇省斂因農暇觀風廓逺猷箕¶
躔分冀野輿地古瀛州駐蹕郊坰外斜陽下堞樓¶
¶
　　景州觀開福寺塔¶
¶
　　湧塔高凌漢穹隆拱法筵虚鈴含逺籟密宇繞寒烟不¶
問三車法空勞七寳懸偶過成小憇漫比布金田¶
¶
　　晚到河間¶
¶
　　太皇太后使人送乳餅食物¶
¶
　　綵斿晚駐瀛州道忽報銅龍騎使來心識¶
¶
<pb:KR2k0041_WYG_009-26b>¶
　　慈懷同日照口傳¶
¶
　　温語逐陽回松脂似截盤中玉綺食初和鼎内梅兩月幾虚¶
甘旨奉歸程欲聽曉鐘催¶
¶
　　原任總督于成龍居官清亷自古罕有特命諸臣¶
議䘏以勵官方¶
¶
　　服官敦亷隅抗志貴孤潔敡歴著賢聲誰能茹荼檗况¶
復擁旌麾藜藿甘以悦視彼懸魚操於今尤峻烈東南¶
失保釐言念心如結江上見甘棠遺愛輿人說䘏典宜¶
<pb:KR2k0041_WYG_009-27a>¶
優崇庶不負清節匪獨彰國常且以風在列¶
¶
　　薊城遇雪¶
¶
　　凍雲封樹薊城西玉蕊輕盈亂馬蹄憶想年年常過此¶
何曾瑞雪遍山谿¶
¶
　　復遊盤山絶頂¶
¶
　　絶頂巉巖裏松烟向曉開片雲生衆壑虚籟落空臺寺¶
古行人少林深鳥亂回千峰多秀色遠眺足徘徊¶
¶
　　暢春苑衆花盛開最為可觀惟緑牡丹清雅迥常¶
<pb:KR2k0041_WYG_009-27b>¶
世所罕有賦七言絶以記之¶
¶
　　碧蕊青霞壓衆芳檀心逐朶韞真香花殘又是一年事¶
莫遣春光放日長¶
¶
　　暮秋重出居庸關¶
¶
　　亂榆叢栁未經霜峻嶺崇巒曉色蒼峽裏細泉流不竭¶
仍聞太古韻鏗鏘¶
¶
　　登雞鳴山¶
¶
　　鳥道盤空近塞垣羊河如帶繞山根停鑾欲覽沿邊勢¶
<pb:KR2k0041_WYG_009-28a>¶
石上藤蘿手自捫¶
¶
　　再度居庸關¶
¶
　　草木未甲坼年光屬早春三番勞逺馭一舉本勤民峽¶
暖泉聲動風和鳥噪新㑹看歌凱入景物盡還淳¶
¶
　　入居庸關¶
¶
　　始和羽騎出重關風動南薫整斾還凱奏㨗書傳朔塞¶
歡聲喜氣滿人寰懸崖壁立垣墉固古峽泉流晝夜閒¶
湏識成城惟衆志稱雄不獨峙羣山¶
¶
<pb:KR2k0041_WYG_009-28b>¶
　　過密雲作¶
¶
　　秋風驅殘暑青林墮葉稀馬嘶凉籟動蟬噪夕陽㣲河¶
繞遥通塞山迴盡拱畿黍苖膏雨足嵗事念民依¶
¶
　　出古北口¶
¶
　　年年秋獮此經過峭石天成險隘多沙漠名王皆屬國¶
但留形勝壯山河¶
¶
　　入山海關¶
¶
　　長城盡處海山竒守險無勞百萬師寰宇蒼生歸厯數¶
<pb:KR2k0041_WYG_009-29a>¶
當年指顧定鴻基¶
¶
　　永平駐蹕¶
¶
　　颯颯風聲響畫旗灤河東岸獵歸時廟堂幾務親裁決¶
非是行帷寐獨遲¶
¶
　　豐潤即事¶
¶
　　去日披金露歸時動朔吹農家收穫罷就日向朝曦¶
¶
　　出畿東觀秋成¶
¶
　　隂霖連六月宵旰念民生㣲風收潦水過雨見秋成古¶
<pb:KR2k0041_WYG_009-29b>¶
北龍旗近漁陽鳯輦行戍樓烽火息險豈藉長城¶
¶
　　潞河發舟¶
¶
　　青翰舟迎旭日升官河放溜始開冰巡行每為求民瘼¶
寧避春寒曉霧凝¶
¶
　　天津¶
¶
　　河栁絲絲變嫩黄海門遥望色㣲茫賈航商舶連檣至¶
貢賮時看集萬方¶
¶
　　察永定河¶
¶
<pb:KR2k0041_WYG_009-30a>¶
　　源從自馬邑溜轉入桑乾渾流推濁浪平野變沙灘廿¶
載為民害一時奏效難豈辭宵旰苦須治此河安¶
¶
　　巡子牙河建壩¶
¶
　　暫别宫槐幸子牙近村處處少人家清和㣲暑浮畦麥¶
緑樹初隂接岸沙隄外草荒艱籽粒淀中水淺捕魚蝦¶
黄童白叟望霖雨霖雨先施莫自賒¶
¶
¶
<pb:KR2k0041_WYG_009-30b>¶
¶
¶
¶
¶
¶
¶
¶
¶
　　畿輔通志卷九¶
¶
