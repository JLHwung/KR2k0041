# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:17.762028
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 40
<pb:KR2k0041_WYG_040-1a>¶
　　欽定四庫全書¶
¶
　　畿輔通志卷四十¶
¶
　　關津¶
¶
　　關以阻陸津以通水梯航之所由其大者用以固封¶
守通琛貢而懋遷往來亦因以利焉¶
¶
　　京畿形勝長城以備邊天津以防海闗津莫有大焉¶
者琛貢則萬國之共球所共輯也懋遷則四方之貨¶
貝所畢至也舊志以關津橋梁附見於山川毋乃輕¶
<pb:KR2k0041_WYG_040-1b>¶
其所當重者歟嘗按圗以稽居庸為九塞之一天下¶
之名關也佗若紫荆黄榆龍泉固倒馬獨石鮎魚白¶
馬諸關皆邊防要衝而榛子黄花諸鎮古北張家¶
青山黄崖喜峯大安諸口馬蘭白羊羅文諸峪松¶
棚墻子太平石門諸路皆闗之屬也津於北方稍¶
稀濶然桑乾滹沱滏陽恒衞皆天下名川橋梁則¶
津之屬也周之末燕築長城在秦城之前占郡凡¶
五而四在¶
¶
<pb:KR2k0041_WYG_040-2a>¶
　　京畿内易稱王公設險以守其國周官掌固凡國都之¶
竟有溝樹之固郊亦如之蓋郊竟必有闗闗與津¶
恒相依而守政布焉其法特詳於¶
¶
　　京畿以為四方之式也雍正三年¶
¶
　　皇上新設天津水師以習海戰昨歲復令封疆大臣察修¶
邊墻增邊兵嚴烽堠然則險要阨塞所在守土諸吏¶
可無知乎用稽¶
¶
　　京畿封内闗津咸著於篇俾有考焉¶
¶
<pb:KR2k0041_WYG_040-2b>¶
　　闗隘¶
¶
　　順天府¶
¶
　　天津闗　在宛平縣西二百一十五里外通保安州¶
一百里内至本縣沿河口三十里方輿紀要自縣¶
而西至易州淶水縣凡十五闗口中間大者曰天¶
津闗或云天門口亦云大口¶
¶
　　天橋闗　在宛平縣西二百二十里外通宣化府¶
一百八十里内至本縣沿河口四十里又西南¶
<pb:KR2k0041_WYG_040-3a>¶
有梨園嶺口洪水口西龍門口交鍋口¶
¶
　　大通闗　在通州東南張家灣之長店州志明永¶
樂中置廵司於此後裁¶
¶
　　居庸闗　在昌平州西北二十四里關門南北相¶
距四十里兩山夾峙下有巨澗懸崖峭壁稱為¶
絶險淮南子天下九塞居庸其一也漢書地理¶
志上谷郡居庸有關後漢書更始使者入上谷¶
耿况迎之於居庸關水經注居庸關在上谷沮¶
<pb:KR2k0041_WYG_040-3b>¶
陽城東南六十里絶谷累石崇墉峻壁山岫層深¶
側道褊狹林障邃險路僅容軌杜氏通典北齊¶
改居庸為納欵關唐十道志居庸亦名薊門關¶
新唐書地理志居庸關亦謂之軍都關宋程大昌¶
北邊備對居庸關大行山最北之第八陘也金史¶
居庸關國名齊喇哈畨元史兵志至大四年增置¶
居庸關屯軍防守四十三處立鎮隆萬户以統¶
之方輿紀要明洪武二年大將軍徐逹壘石為¶
<pb:KR2k0041_WYG_040-4a>¶
城三年置守禦千户所永樂二年置衞領千户所¶
五以為京師北面之固明職方圗居庸紫荆倒馬¶
為内三關明志居庸關之南重巒叠障吞竒吐秀¶
蒼翠可愛為京師八景之一曰居庸叠翠舊志關¶
南口有城周不及十四里有南北二門¶
¶
　　本朝初設㕘將駐守後改都司僉書自城而北凡八里¶
至居庸上關有小城又七里為彈琴峽又七里為¶
青龍橋道東有小堡又三里為八逹嶺接延慶州¶
<pb:KR2k0041_WYG_040-4b>¶
界嶺上有城元時以此為居庸北口¶
¶
　　古北口關　在密雲縣東北百二十里兩崖壁立中¶
有路僅通一車下有深澗巨石磊砢凡四十五里¶
為險絶之道亦曰虎北口新唐志燕樂縣東北八¶
十五里有東軍古北二守捉五代史梁乾化三年¶
晉將劉光濬攻劉守光克古北口宋史宣和三年¶
金人敗遼兵於古北口金史古北口國言曰紐斡¶
哩元史致和元年托克托穆爾守古北口明邊防考自¶
<pb:KR2k0041_WYG_040-5a>¶
黄花鎮而東至古北口凡四十八關口自古北口¶
而西至宣鎮龍門所之萬松溝凡四百餘里舊志¶
古北口有營城周四里有竒雄踞山巔至為險峻¶
明洪武十一年置守禦千户所三十年改為密雲¶
後衞嘉靖以後設㕘將駐守¶
¶
　　本朝順治初改為都司康熈年設重鎮¶
¶
　　石塘嶺關　在密雲縣北五十里有城周二里有竒¶
舊設㕘將駐守¶
¶
<pb:KR2k0041_WYG_040-5b>¶
　　本朝改設都司僉書其西北為黄崖口有堡其東為¶
髙家莊又東為石佛馮家峪皆有堡又東為白¶
馬關¶
¶
　　白馬關　在密雲縣西北八十里有城設把總戌守¶
其東有陳家峪關又弔馬峪關其西為白馬正關¶
七塞關皆有堡其西北為西駝口其東北為馮¶
家峪接石塘嶺方輿紀要關北七十里有湯河¶
由河而行至石塘嶺可二百里山峻水深稱為¶
<pb:KR2k0041_WYG_040-6a>¶
天險¶
¶
　　曹家砦關　在密雲縣東北百四十里有城周六里¶
有竒明設㕘將駐此¶
¶
　　本朝改設守備方輿紀要城西為新營口外三十五里¶
為青沙嶺又北五十四里即小興州其東即古北¶
口其西南為黑峪關¶
¶
　　黑峪關　在密雲縣東北百六十里有城設把總戌¶
守其北十四里曰榆樹林東南為吉家莊營又東¶
<pb:KR2k0041_WYG_040-6b>¶
曰大安子嶺又東為黄土嶺又東少北為紅門¶
川又東為三岔口自三岔口折而西南為墻子¶
嶺¶
¶
　　墻子嶺關　在密雲縣東北七十里有城周二里有¶
竒舊設㕘將¶
¶
　　本朝改設都司其東為磨刀峪又東為南峪寨皆有¶
堡其東北為大黄崖又稍北為小黄崖亦皆有¶
堡又東北通黑峪關其南即鎮羅關¶
¶
<pb:KR2k0041_WYG_040-7a>¶
　　鎮羅關　在密雲縣東六十里有二城東為新城西¶
為舊城北去墻子嶺三十里有把總戌守其南為¶
黄門關又東南為北水峪南水峪魚子山皆有堡¶
接薊州之將軍關¶
¶
　　岐溝關　在涿州西南三十里唐書天祐十年晉將¶
周徳威攻燕岐溝關下之宋史雍熈三年曹彬米¶
信等與契丹將耶律休哥戰於岐溝關方輿紀要¶
關在易州拒馬河之北自闗而西至易州六十里¶
<pb:KR2k0041_WYG_040-7b>¶
由拒馬河而東至新城縣四十里舊志今為岐¶
溝店市¶
¶
　　益津關　在覇州文獻通攷永清縣唐置益津關後¶
入契丹寰宇記周顯徳六年收復三關遂於益津¶
關置覇州¶
¶
　　將軍關　在薊州西北七十里其西南為黄崖關¶
¶
　　黄崖關　在薊州北四十里其北三十五里曰尋思¶
峪又北十五里為柞兒峪皆有堡其東為車道¶
<pb:KR2k0041_WYG_040-8a>¶
口黄巖峪亦皆有堡又東為寛佃峪關¶
¶
　　寛佃峪關　在薊州東北方輿紀要自黄崖峪以東¶
至遵化州之馬蘭峪凡十口而寛佃峪最為要¶
路¶
¶
　　黄松峪關　在平谷縣東其東為將軍石關又北為¶
熊兒峪關皆與密雲縣接界¶
¶
　　馬蘭峪關　在遵化州西北七十里有城在關南十¶
里¶
¶
<pb:KR2k0041_WYG_040-8b>¶
　　本朝初設副將守此雍正五年以¶
¶
　　陵寢重地設總兵官駐兵防䕶¶
¶
　　鮎魚關　在遵化州西北五十里馬蘭峪東又東¶
為大安口有下營在口南五里¶
¶
　　羅文峪關　在遵化州北十八里鮎魚關東南其東¶
即遷安縣之龍井關¶
¶
　　松亭關　在遵化州北遼史自燕之中京每由松亭¶
趨栁河¶
¶
<pb:KR2k0041_WYG_040-9a>¶
　　沿河口　在宛平縣西二百里其東里許有城守備¶
駐此外通懷柔縣一百三十里内接王平口九十¶
里其東即昌平州洪鎮山口也¶
¶
　　王平口　在宛平縣西二百二十里中有百花陀四¶
圍皆山中為平川約數十畝地暖而肥杉漆藥草¶
俱生焉明𢎞治中嘗築城於此有廵司¶
¶
　　石港口　在宛平縣西一百九十里有廵司又西十¶
里有東龍門口又西即天門闗¶
¶
<pb:KR2k0041_WYG_040-9b>¶
　　北塘口　在寳坻縣東南潮河入海之口也有千總¶
駐守¶
¶
　　三岔口　在寳坻縣北十五里即三义口也與薊州¶
接界¶
¶
　　洪鎮山口　在昌平州少北一百六十里有城亦曰¶
洪鎮山圎城其西接宛平縣之沿河口稍東為唐¶
虞菴水口又東為唐虞菴小口又東為石巷嶺有¶
城又東為火口嶺稍折而北為分水嶺其東為牛¶
<pb:KR2k0041_WYG_040-10a>¶
臘渚口縻子谷口再東曰石峽峪口有堡舊設守¶
備駐此後改把總又東北為花家窑口又東為黑¶
豆峪又東為八逹嶺¶
¶
　　黄𤓰峪口　在昌平州八逹嶺東其東為青龍橋口¶
石佛寺口又東為西水峪口又東為撞道口皆有¶
堡¶
¶
　　頭道關口　在昌平州撞道口東其北五里曰二道¶
闗口其西為鷂子口内有堡¶
¶
<pb:KR2k0041_WYG_040-10b>¶
　　小長峪口　在昌平州二道關東北其北有萬澗口¶
其東曰大長峪口内有堡再東北為南冶口大榛¶
峪口驢鞍嶺口磨石水口擦石口内俱有堡再東¶
即密雲縣之幵連口自洪鎮山以下皆州境第一¶
道邊城¶
¶
　　錐石口　在昌平州西北三十二里西接居庸關北¶
接黄𤓰峪為州境第二道邊城¶
¶
　　陳友諒口　在昌平州西北四十五里錐石口南其¶
<pb:KR2k0041_WYG_040-11a>¶
西亦接居庸關其東為雁門口又東為石城峪水¶
口有堡此為州境第三道邊城¶
¶
　　德勝口　在昌平州北二十里又名翠平口其北接¶
雁門口其東為賢莊口¶
¶
　　龍嶺口　在昌平州北四十里有把總駐守其西接¶
賢莊口其北為門家口再北即黄花鎮¶
¶
　　灰嶺口　在昌平州北舊志自居庸關至黄花鎮凡¶
九十一口而灰嶺極為衝要¶
¶
<pb:KR2k0041_WYG_040-11b>¶
　　幵連口　在密雲縣北三十里有堡西北接昌平之¶
擦石口東北接本縣之石塘嶺其東為河防口迤¶
北為白道峪白崖莊東水峪西石城驃騎皆有堡¶
又東為大水峪口神堂峪口與懷柔縣接界¶
¶
　　孤山口　在房山縣南五十六里涿易二州分路處¶
也¶
¶
　　苑家口　在覇州東南十八里明景泰中置口頭¶
廵司今廢¶
¶
<pb:KR2k0041_WYG_040-12a>¶
　　莫金口　在覇州南方輿紀要相傳有莫金二姓居¶
此故名宋時嘗設寨今名口頭村¶
¶
　　張青口　在保定縣西凸峙衆流之中舟舶凑集最¶
為繁盛¶
¶
　　洪山口　在遵化州東北五十里其西即潘家口為¶
永平府遷安縣界¶
¶
　　石門口　在遵化州西五十里即古石門鎮山峽嶄¶
絶壁立其中洞開即灅水所經也後漢書中平五¶
<pb:KR2k0041_WYG_040-12b>¶
年公孫瓚討張純戰於石門即此¶
¶
　　拱極城　在宛平縣西四十里盧溝橋東明崇禎¶
七年築名曰北拱門二特設㕘將控制之¶
¶
　　本朝更名拱極城逰擊駐守¶
¶
　　張家灣城　在通州南十五里方輿紀要元時萬户¶
張瑄督海運至此因名東南糟艘至灣即運入¶
通州為南北水陸要㑹舊志嘉靖三十一年建¶
城周九百五丈有竒門四又為便門一水關三¶
<pb:KR2k0041_WYG_040-13a>¶
州志明永樂中置廵司守備駐防後裁¶
¶
　　河西務城　在武清縣東北三十里自元以來為漕¶
運要途元史食貨志至元二十五年於河西務置¶
漕運司領接海運事方輿紀要河西務為商民¶
攢聚舟航輻輳之地明設户部分司駐焉隆慶六¶
年築城環之并置廵司於此舊志¶
¶
　　本朝廢户部分司設㕘將守備廵司¶
¶
　　鞏華城　在昌平州東南二十里其地本名沙河店¶
<pb:KR2k0041_WYG_040-13b>¶
明永樂中建行宫於此嘉靖十九年築城環之¶
周四里門四守備駐守¶
¶
　　本朝設北路捕盗同知都司駐此¶
¶
　　鎮邊路城　在昌平州西一百里接宛平縣界明正¶
徳十五年築東西跨山周三里門二設守禦千¶
户所後又增築城於其西曰新城¶
¶
　　本朝順治初設㕘將駐守後改都司今舊城廢¶
¶
　　渤海所城　在昌平州東北一百里明𢎞治中置¶
<pb:KR2k0041_WYG_040-14a>¶
千户所萬歴初移駐於墓田峪四年復還舊治¶
¶
　　本朝順治初改設黄花路㕘將駐守後改都司¶
¶
　　白楊城　在昌平州西四十里亦曰白洋口元置白¶
洋千户所於此明正徳中建城跨南北兩山下當¶
兩山之衝周三里有竒後又建新城於其西南嘉¶
靖後設守備駐此¶
¶
　　本朝撥把總戌守其東為蘇林口湯峪口又東即居¶
¶
　　庸南口也¶
¶
<pb:KR2k0041_WYG_040-14b>¶
　　長峪城　在昌平州西北八十里明正徳十五年築¶
上跨兩山下據西山之衝周一里後又築小城¶
於其西曰新城設守備駐守今改把總¶
¶
　　横嶺城　在昌平州西北八十里明𢎞治十八年¶
築東西跨山南北當兩山之衝周一里有竒¶
門三舊設守備今改把總¶
¶
　　石匣城　在密雲縣東北六十里亦曰石匣營營¶
西有石如匣因名明𢎞治十四年築城周四里¶
<pb:KR2k0041_WYG_040-15a>¶
有竒其東北十里為腰亭舖始入山又十里為¶
新開嶺又十里為王老店又十二里即古北口¶
¶
　　本朝特設副將駐守¶
¶
　　潮河川營城　在密雲縣東北百里其西有小城¶
曰潮河川堡其東為龍王峪亦有堡方輿紀要潮¶
河寛處可一二里狹處僅一二丈設橋則浮沙難¶
立為塹則漲水易淤若多建石墩列川中錯綜¶
宛轉令不碍水路誠守禦之良法也舊志潮河¶
<pb:KR2k0041_WYG_040-15b>¶
川營為防禦要地¶
¶
　　司馬臺營城　在密雲縣東北百二十里潮河川城¶
又東有吉家營城皆有把總戍守¶
¶
　　牛堝堡　在固安縣南四十里與覇州接界久廢今¶
有集往來者以此為中頓又禮讓堡在縣西南四¶
十五里明嘉靖中築久廢今亦有集¶
¶
　　墓石峪堡　在昌平州東北百二十里其北又有田¶
仙峪堡賈兒嶺堡又東即密雲縣开連口也¶
¶
<pb:KR2k0041_WYG_040-16a>¶
　　柳各莊堡　在順義縣東又縣東南三十里有祖溝¶
堡北二十里有牛欄山堡¶
¶
　　將軍臺堡　在密雲縣東一百二十里又大蟲峪堡¶
在縣東北九十里遥橋峪堡在縣東北一百十里¶
熊兒塞堡在縣東南七十里¶
¶
　　泰務堡　在平谷縣東十里又鹿角堡在縣南八里¶
望馬臺堡在縣東北二十里¶
¶
　　沙坡峪堡　在遵化州北二十里其相近有馬蹄谷¶
<pb:KR2k0041_WYG_040-16b>¶
堡冷嘴頭堡天心寨堡又白棗峪堡在州東四十¶
五里八峪堡在州東北六十里千家峪堡在州東¶
北二十里千家峪之西為羅文峪關八峪堡之西¶
南即洪山口也¶
¶
　　信安鎮　在永清縣東南五十里與覇州接界宋¶
置信安軍金改為縣元廢為鎮詳古蹟¶
¶
　　王慶陀鎮　在武清縣南八十五里舊志其地東¶
通大海川藪錯綜特設都司駐此¶
¶
<pb:KR2k0041_WYG_040-17a>¶
　　蘆臺鎮　在寳坻縣東南一百四十里即古蘆臺軍¶
也名勝志蘆臺軍後唐同光中劉守光所置通¶
鑑梁乾化三年晉周德威拔蘆臺軍元史食貨志¶
至元九年立蘆臺鹽使司舊志明於此置廵檢司¶
今裁¶
¶
　　黄花鎮　在昌平州北八十里方輿紀要黄花鎮有¶
城元置千户所於此昌平山水記黄花鎮城以㕘¶
將一人守備一人守之方輿勝覽黄花鎮以東厯¶
<pb:KR2k0041_WYG_040-17b>¶
密雲馬蘭屬於山海謂之東關以西厯居庸紫¶
荆屬於龍泉謂之西關舊志黄花鎮¶
¶
　　本朝初廢¶
¶
　　宋城鎮　在順義縣東北舊志唐時置戍守處¶
¶
　　紅螺鎮　在懷柔縣北十里以在紅螺山口故名¶
¶
　　蘇橋鎮　在文安縣北四十里接覇州界方輿紀要¶
建文初燕王自固安縣渡巨馬河駐師蘇家橋即¶
此舊志鎮當水陸之衝百貨雲集¶
¶
<pb:KR2k0041_WYG_040-18a>¶
　　勝芳鎮　在文安縣東北七十里有居民萬餘家貿¶
易時舳艫千計又縣東北有柳河鎮西北二十里¶
有狼虎廟鎮¶
¶
　　子牙鎮　在大城縣東北四十里東去靜海縣四十¶
五里燕山叢錄大城縣北有子牙堽相傳太公嘗¶
居此所謂北海之濵是也¶
¶
　　上倉店鎮　在薊州南三十里又南三十里有下倉¶
鎮又州東南有别山店鎮¶
¶
<pb:KR2k0041_WYG_040-18b>¶
　　史家營　在宛平縣西長安逰記從史家營縁石¶
澗而上巨石巉巖仰視欲墜踰二大嶺路始平¶
坦¶
¶
　　千官營　在良鄉縣東八里又趙家營在縣東南二¶
十里¶
¶
　　韓寨營　在固安縣南方輿紀要即古韓城也今¶
謂之韓寨營詳古蹟¶
¶
　　胡家營　在三河縣北五十里與密雲縣接界¶
¶
<pb:KR2k0041_WYG_040-19a>¶
　　王甫營　在寳坻縣北三十里又侯家營亦在縣北¶
與薊州接界¶
¶
　　髙麗營　在昌平州東四十五里接順義縣界又州¶
東南五十里有沙子營接大興縣界¶
¶
　　漕河營　在順義縣東北牛欄山東南舊有城設¶
兵戍守方輿紀要自營而北即幵連口¶
¶
　　松棚營　在遵化州東北二十里有都司駐守又¶
荆木營在州西南四十里馬廂營在州西北二¶
<pb:KR2k0041_WYG_040-19b>¶
十里¶
¶
　　三屯營　在遵化州東六十里明天順初築城於¶
忠義中衞三百户屯因名其東至遷安縣治百¶
二十里¶
¶
　　安禮寨　在宛平縣西亦曰安祖寨宋史垂拱中¶
宋琪言安祖寨西北有盧師神祠是桑乾出山¶
之口東及幽州四十餘里方輿紀要安禮寨在¶
府西南¶
¶
<pb:KR2k0041_WYG_040-20a>¶
　　翠山寨　在昌平州西北三十里叠翠山上舊志由¶
險道盤旋凡五里許始至巨石俯仰宛如屋宇四¶
壁寒流下滴凉氣襲人¶
¶
　　石槽寨　在順義縣西北三十里方輿紀要其地¶
有三石槽分東南北三處元致和初上都兵入石¶
槽燕帖木兒遣撒敦掩擊敗之¶
¶
　　鹿角寨　在覇州東南六十里方輿紀要宋於覇州¶
置鹿角雁頭等八寨金廢¶
¶
<pb:KR2k0041_WYG_040-20b>¶
　　周河寨　在覇州東九域志信安軍周河寨在軍東¶
五里又刀魚寨在軍北三歩狼城寨在軍東三十¶
里佛聖渦寨在軍東五十里田家寨在軍東十里¶
李詳寨在軍東六十里¶
¶
　　桃花寨　在保定縣北九域志保定軍桃花寨在¶
軍北七里縣志桃花寨今稱旋馬亦曰結逹相¶
傳為楊延朗築¶
¶
　　雞蘇寨　在薊州西五代史梁開平二年劉守文¶
<pb:KR2k0041_WYG_040-21a>¶
與其弟守光戰於雞蘇寨即此¶
¶
　　峩眉山寨　在密雲縣東北百十里其東即黄松¶
峪闗也¶
¶
　　曹各寨　在遵化州西二十二里又侯各寨在州北¶
十八里東杏花西杏花寨俱在州西北南寨黄梅¶
寨皆在州南又駙馬寨在州東北¶
¶
　　楊村務　在武清縣東南五十里輿程記楊村而東¶
二十里為桃花口又二十里為丁字沽由楊村而¶
<pb:KR2k0041_WYG_040-21b>¶
西北四十里為黄家務又三十里為河西務皆運¶
道所經也方輿紀要宣宗初駕征髙煦駐於楊村¶
即此舊志有守備駐防¶
¶
　　磁家務　在房山縣北二十里有廵司¶
¶
　　長楊店　在良鄉縣東北十里為南北要道¶
¶
　　馬頭店　在通州東南故漷縣東舊志明永樂中置¶
廵司於此¶
¶
　　燕郊店(亦曰烟郊)　在通州東十里方輿紀要烟郊店¶
<pb:KR2k0041_WYG_040-22a>¶
召里店髙麗莊大黄莊皆官軍廵哨處也¶
¶
　　夏店　在三河縣西三十里舊志明初置泥漥舖廵¶
司後移此今裁¶
¶
　　南店　在三河縣南門外東西約三里舊志東自遼¶
海西至京師居民行客往來咸萃焉¶
¶
　　唐家嶺店　在昌平州西南四十里明外史太宗北¶
征疾行則一日而至懷來徐行則次唐家嶺¶
¶
　　黄山店　在房山縣北三十里方輿紀要店西六十¶
<pb:KR2k0041_WYG_040-22b>¶
里曰大峪口又三十里即淶水縣北之乾河口¶
也¶
¶
　　琉璃河集　在良鄉縣西南四十里方輿紀要元¶
延祐四年置廵司於此¶
¶
　　渠口集　在香河縣東二十五里舊有土堡今圮¶
¶
　　崔黄口集　在武清縣東南六十里舊志有守備駐¶
防¶
¶
　　堨山集　在平谷縣東四十里堨山口¶
¶
<pb:KR2k0041_WYG_040-23a>¶
　　齊家莊　在宛平縣西北有廵司¶
¶
　　太平莊　在昌平州東南二十五里元史延祐七年¶
遷紅城屯軍於太平莊屯種¶
¶
　　張仙莊　在薊州西南七十里與三河及寳坻縣接¶
界¶
¶
　　黄村　在府南四十里南路捕盗同知駐此¶
¶
　　燕丹村　大興縣北二十五里¶
¶
　　門頭村　在宛平縣西八里往西山者以村為門¶
<pb:KR2k0041_WYG_040-23b>¶
徑故名¶
¶
　　范村　在涿州西南宋史宣和四年伐遼辛興宗總¶
西路兵趨范村¶
¶
　　永平府¶
¶
　　龍井關　在遷安縣西北一百九十里西接遵化州¶
界陡峙邊外有城把總駐守¶
¶
　　潘家口關　在遷安縣西北一百八十里龍井關之¶
東有守備駐守其東接喜峰口¶
¶
<pb:KR2k0041_WYG_040-24a>¶
　　喜峰口關　在遷安縣西北一百七十里西南遵化¶
州七十里其東南五里為喜峰口城周三里關口¶
有來逺樓可容萬人明時駐兵戍守為薊鎮重地¶
¶
　　本朝設章京逰擊駐防謂之喜峰路道里記由喜峰¶
口東北六十里曰椴木峪關又六十里即松亭關¶
方輿紀要喜峰口之西南有鐵門關關外有大潭¶
即喜峰之水源也又循是而西南為小喜峰又¶
三里曰老子谷下為團亭砦灤水流其間隔灤¶
<pb:KR2k0041_WYG_040-24b>¶
水而西為樓子山又南為平山皆與遵化相出¶
入處也¶
¶
　　界嶺口關　在撫寜縣北七十里舊築關城有東¶
西月城為戍守要地¶
¶
　　本朝設把總駐此明職方圗界嶺口東十五里為十八¶
盤嶺又東三十五里曰牛心山去義院口三十里¶
府志自界嶺口東至義院口凡六口其大者為箭¶
桿嶺¶
¶
<pb:KR2k0041_WYG_040-25a>¶
　　箭桿嶺關　在撫寜縣北方輿紀要箭桿嶺東接¶
䨇岔谷星星谷又東為葦子谷又東厯細谷口¶
花塲谷拿子谷皆有小城為戍守地又東即義¶
院口¶
¶
　　義院口關　在撫寜縣東北舊設守備駐防今改把¶
總其西南十二里曰石喬谷又南曰石門寨又東¶
為長營皆有小城戍守又東為水門寺關關迤北¶
為平頂谷城子谷皆有堡又東接董家口¶
¶
<pb:KR2k0041_WYG_040-25b>¶
　　董家口關　在撫寜縣東七十里關之東曰大毛山¶
口有城又東為小毛山口又東曰小河口曰大青¶
山口皆有堡又東即黄土嶺關¶
¶
　　黄土嶺關　在撫寜縣東北一百二十里有城舊設¶
守備今改把總方輿紀要關之西有黄土嶺營¶
其東南曰西陽谷廟山谷皆有堡又東即一片¶
石¶
¶
　　一片石關　在撫寜縣東七十里有關城城東有¶
<pb:KR2k0041_WYG_040-26a>¶
九門水有水分九道而下故名舊有逰擊駐防今¶
裁方輿紀要自一片石而南曰寺兒峪三道關角¶
山關旱門關北水關凡五關口其三道關之南二¶
十里曰山海關¶
¶
　　山海關　即山海衞在撫寜縣東一百里南至海¶
十里東至¶
¶
　　盛京錦州府寜逺州界八里古渝關也一名臨榆關¶
隋書開皇三年城渝關新唐書地理志石城縣¶
<pb:KR2k0041_WYG_040-26b>¶
有臨榆關亦名臨閭關五代史幽州北七百里¶
有渝關東臨海北有兔耳覆舟山山皆陡絶竝¶
海東北有路狹僅通車其傍地可耕種唐時置¶
狹石綠疇黄花等戌方輿紀要榆關今名山海¶
關北倚崇山南臨大海相距不過數里實為險¶
要舊志山海關明洪武初徐逹建十四年兼置¶
山海衞築城周八里有門四池廣二丈又南翼¶
城在關南三里北翼城在關北三里盛京通志¶
<pb:KR2k0041_WYG_040-27a>¶
山海關有老城西羅城東羅城南新城北新城¶
五城環繞亦名五花城府志山海衞明洪武中¶
建關并置衞¶
¶
　　本朝因之¶
¶
　　按明統志云渝關在撫寜縣東二十里洪武初¶
魏國公徐逹始徒而東去舊關六十里謂之山¶
海關攷杜氏通典臨渝關在盧龍縣東一百八¶
十里按其道理即今山海關之地也葢遼金時¶
<pb:KR2k0041_WYG_040-27b>¶
以渝關為腹裏地故址漸堙明初始修復之非¶
移置創建也其在縣東二十里者乃驛遞之所¶
取榆關為名耳¶
¶
　　桃林口　在盧龍縣北六十里桃林山有堡方輿紀¶
要桃林口控臨邊塞屹為要鎮邊畧口北十四里¶
有梳頭崖口之東曰梧桐谷重谷皆有戍守其南¶
即桃林營¶
¶
　　青山口　在遷安縣西北一百二十里舊設營今¶
<pb:KR2k0041_WYG_040-28a>¶
為堡有把總駐守其西距喜峰口六十里其東¶
有榆木嶺大嶺爛柴溝皆有堡又東南為城子¶
嶺舊名城子嶺關又東為擦崖子皆有堡把總¶
戍守又東為洪義嶺五重安新開嶺亦皆有堡¶
又東為白羊口¶
¶
　　白羊口　在遷安縣北六十里亦曰白陽峪有堡其¶
東為白道子石門子亦皆有堡置戌守又東北為¶
冷口¶
¶
<pb:KR2k0041_WYG_040-28b>¶
　　冷口　在遷安縣東北七十里有關城章京駐防其¶
東南為河流口又東南為徐流口有營又東即劉¶
家口¶
¶
　　劉家口　在遷安縣東北五十里舊志口東接盧龍¶
縣之桃林口路出大寜最為襟要明建文初燕王¶
駐永平自此取大寜¶
¶
　　崖兒口　在豐潤縣東北山下又縣西有馬家窩¶
舊俱設廵檢今裁¶
¶
<pb:KR2k0041_WYG_040-29a>¶
　　寜海城　在撫寜縣東山海關南十里周一里有竒¶
明時設龍武營於此後亦曰南海口關¶
¶
　　石門城　在撫寜縣東北九十里山海關西北四十¶
里亦曰石門寨有城明設㕘將駐守¶
¶
　　本朝改都司亦曰石門路¶
¶
　　開平城　在豐潤縣東南四十里明萬厯中築以貯¶
糧¶
¶
　　安山堡　在盧龍縣北三十里其相近者曰松崖堡¶
<pb:KR2k0041_WYG_040-29b>¶
又府西二十里有安河堡驛道所經也又西十里¶
曰赤峰堡又東五里有䨇望堡¶
¶
　　李家峪堡　在遷安縣西北一百八十里其西即喜¶
峰口其東即鐵門關也鐵門關亦有堡¶
¶
　　佛兒峪堡　在遷安縣東北六十里其東南七里即¶
劉家口也¶
¶
　　新店堡　在遷安縣西六十里舊建遞運所於此¶
今廢¶
¶
<pb:KR2k0041_WYG_040-30a>¶
　　深河堡　在撫寜縣東四十里其北又有平山營¶
堡¶
¶
　　甘泉堡　在撫寜縣東北五十里其東又有溫泉¶
堡¶
¶
　　八里堡　在山海衞東八里關外與錦州府接界¶
¶
　　靜安堡　在昌黎縣西南六十里明嘉靖三十一年¶
置¶
¶
　　裴家堡　在昌黎縣東二十里與撫寜接界¶
¶
<pb:KR2k0041_WYG_040-30b>¶
　　佛莊堡　在灤州西南五十里倴城之北¶
¶
　　胡家坨堡　在樂亭縣東二十里又黄𤓰口堡在¶
縣東二十五里連北店堡在縣西北十六里與灤¶
州接界¶
¶
　　韓城堡　在豐潤縣東五十里舊志即今韓城鎮¶
¶
　　榛子鎮　在灤州西九十里有堡城金史地理志¶
石城縣有榛子鎮府志明萬厯中移樂亭新橋¶
廵司於此¶
¶
<pb:KR2k0041_WYG_040-31a>¶
　　新樂鎮　在樂亭縣西北二十五里¶
¶
　　燕河營　在盧龍縣東北五十里有城¶
¶
　　本朝設燕河路守備駐防¶
¶
　　桃林營　在盧龍縣北五十里東去燕河營二十里¶
其北即桃林口也¶
¶
　　劉家營　在盧龍縣西北五十里劉家口南西去遷¶
安縣建昌營五十里¶
¶
　　建昌營　在遷安縣東北四十里有城周四里明¶
<pb:KR2k0041_WYG_040-31b>¶
初為東路協守萬厯二十四年移置臺頭營改¶
建昌為路設㕘將及車營都司後裁都司¶
¶
　　本朝裁㕘將設都司駐守¶
¶
　　臺頭營　在撫寜縣北三十里有城舊設臺頭路副¶
將駐守今改把總又駙馬營在縣北五十里亦有¶
小城戍守¶
¶
　　蒲河營　在撫寜縣南六十里蒲河海口東至戴¶
家河四十里為海口要衝明時設兵戍守¶
¶
<pb:KR2k0041_WYG_040-32a>¶
　　本朝順治十三年増設都司駐守¶
¶
　　牛頭營　在撫寜縣東牛頭崖口明萬厯中置¶
¶
　　赤洋營　在昌黎縣東南六十里海口有城周一¶
里¶
¶
　　開平營　在灤州西南九十里即石城廢縣也明初¶
置開平中屯衞於口北大寜沙嶺後移真定永¶
樂初復移建於此成化初築城周四里今有把總¶
戍守¶
¶
<pb:KR2k0041_WYG_040-32b>¶
　　劉家墩營　在樂亭縣南四十里明立海防右翼¶
營於此設逰擊尋改守備¶
¶
　　本朝移駐馬頭營仍名劉家墩營¶
¶
　　新橋鎮營　在樂亭縣西南三十里金史地理志樂¶
亭有新橋鎮舊志新橋鎮有城周二里元季設新¶
橋廵司明萬厯二十年設新橋營與昌黎之赤洋¶
營撫寜之牛頭崖營為海口三營¶
¶
　　馬頭營　在樂亭縣西南三十五里舊名清河口¶
<pb:KR2k0041_WYG_040-33a>¶
明永樂時建¶
¶
　　盧龍塞　在盧龍縣北後漢紀建安十一年曹操征¶
烏桓出盧龍塞晉書載記永和十年慕容儁治盧¶
龍道焚刋木石令通方軌刻石嶺上以紀事功水¶
經注濡水東南逕盧龍塞道自無終東出渡濡¶
水向林蘭陘東至清陘盧龍之嶮峻阪縈折故有¶
九崢之名新唐書懷戎縣東南九十里有盧龍塞¶
東連碣石西屬太行實天下之險寰宇記盧龍¶
<pb:KR2k0041_WYG_040-33b>¶
道亦謂之盧龍塞在盧龍縣西北二百里方輿¶
紀要府西北一百九里有盧龍鎮土色黑山似¶
龍形即古盧龍塞也¶
¶
　　新羅寨　在盧龍縣東三十里¶
¶
　　太平寨　在遷安縣西北六十里亦曰太平營舊設¶
太平路㕘將今改千總戌守¶
¶
　　沙河寨　在撫寜縣東北去石門寨十里¶
¶
　　淀河流集　在樂亭縣西北二十三里即古新安¶
<pb:KR2k0041_WYG_040-34a>¶
鎮也¶
¶
　　保定府¶
¶
　　倒馬關　在唐縣西北百里方輿紀要倒馬關即戰¶
國時鴻之塞也史記作鴟之塞亦曰鴻上關漢時¶
謂之常山關後漢書作唐關在中人亭北百里水¶
經注&KR0740;水東逕倒馬關關山險隘是為深陗元和¶
志倒馬故關在唐縣西北一百二十里山路險峭¶
馬為之倒故名通鑑註自蔚州廣昌縣東南山南¶
<pb:KR2k0041_WYG_040-34b>¶
出倒馬關至中山上曲陽縣關山險隘石徑逶迤¶
沿途九曲誠控扼要地也闗隘攷倒馬關古名¶
青龍口關有二城上城明洪武初建景泰三年¶
以上城卑隘於城南三里復築下城南跨横岡¶
北臨巨水屯駐官軍成化以來相繼增修屹為¶
巨鎮舊志明初設廵司防守景泰二年增設守¶
禦千户所嘉靖二十九年設倒馬關㕘將與居¶
庸紫荆稱為内三關輿地記關十五里為栁角¶
<pb:KR2k0041_WYG_040-35a>¶
安口又北五十里曰插箭嶺即山西廣昌縣界(今改¶
歸直𨽻)¶
¶
　　八渡闗　在唐縣西北一名馬溺關晉地道記望都¶
縣有馬溺關元和志八渡故關在唐縣西北二十¶
里中山記八渡馬溺是山曲要害之地闗勢帶接¶
寰宇記有水屈曲八度水上置關故名舊志關在¶
縣西北六十里即横河口十八渡也明移置軍城¶
廵司於此¶
¶
<pb:KR2k0041_WYG_040-35b>¶
　　安陽關　在完縣西北晉地道記蒲陰縣有安陽關¶
元和志安陽故關在北平縣西北二十五里玉海¶
關塞定之安陽方輿紀要安陽關在完縣西北水¶
經蒲水經安陽亭即安陽關也¶
¶
　　瓦橋關　在雄縣南關外胡三省通鑑註瓦橋古易¶
京之地在莫州北三十里唐置瓦橋闗續通典後¶
周於瓦橋關地置雄州名勝志瓦橋關今瓦濟橋¶
沿其名五代周顯徳間以雄當九河之衝控扼燕¶
<pb:KR2k0041_WYG_040-36a>¶
薊故置此關方輿紀要關在雄縣南¶
¶
　　南關　在祁州南接深澤縣界又北關在州北接博¶
野縣界府志兩關俱明天啟五年建¶
¶
　　髙陽關　在髙陽縣東方輿紀要關在縣之三义口¶
社一名草橋關五代周顯徳六年建宋屬順安軍¶
與瓦關益津互相聯絡而髙陽實為根本控制幽¶
薊戍守特重¶
¶
　　岳領口　在唐縣西北一百二十里古恒山口也明¶
<pb:KR2k0041_WYG_040-36b>¶
初置廵司於此今廢又中窑谷口在倒馬關西北¶
五十里亦戍守要地¶
¶
　　横河口　在唐縣西北有廵司舊在倒馬關後移置¶
於此以守完縣曲陽之界¶
¶
　　水谷口　在完縣西北即金之水谷砦也方輿紀要¶
金人命易水公靖安民戍守水谷等砦即此¶
¶
　　鷹捕嶺口　在完縣西北五十里又西南二十里曰¶
五虎嶺口又西十里曰銀山口¶
¶
<pb:KR2k0041_WYG_040-37a>¶
　　百尺口　在束鹿縣南四十里有橋曰百尺口橋舊¶
設廵司今廢¶
¶
　　邊吳淀口　在安州西宋㑹要邊吳泊西望長城口¶
尚百餘里皆山阜髙卬水不能至契丹每言宋人¶
安事塘泊吾騎馳突得此路足矣明道末引水開¶
方田始有險可恃¶
¶
　　陘陽店堡　在滿城縣南三十五里又縣西南三十¶
里有北舖店堡五十里有方順橋堡俱明嘉靖二¶
<pb:KR2k0041_WYG_040-37b>¶
十二年築又置墩臺十二亦設小堡以便守¶
望¶
¶
　　白溝店堡　在新城縣南三十里又髙碑店堡在¶
縣西北三十里方官店堡在縣東二十里¶
¶
　　周家舖堡　在唐縣西北一百十里倒馬關東路¶
明洪武間置廵司今廢又白堡在倒馬關東北¶
¶
　　小寨子堡　在慶都縣東南又柳宿堡亦在縣東¶
陳家堡　在容城縣東北十里¶
¶
<pb:KR2k0041_WYG_040-38a>¶
　　五女堡　在祁州西接定州界亦名五女店¶
¶
　　大堡　在深澤縣東二十里接安平縣界又西内堡¶
在縣西北二十里接定州界¶
¶
　　智邱堡　在束鹿縣東南二十五里又水邱堡在縣¶
西南二十五里¶
¶
　　龍化堡　在髙陽縣東二十五里舊城之北又恵伯¶
口堡在縣東五十里利家口堡在縣東南二十五¶
里進莊堡在縣西二十里俱明嘉靖中築¶
¶
<pb:KR2k0041_WYG_040-38b>¶
　　保安鎮　在府南五十里明萬厯中建¶
¶
　　拱辰鎮　在滿城縣西南五十里明萬厯十三年招¶
撫流移創置今居民甚衆¶
¶
　　固城鎮　在定興縣南四十里方輿紀要鎮為宋遼¶
分界處¶
¶
　　河陽鎮　在定興縣南十里有廵司¶
¶
　　巨河鎮　在新城縣西南舊有廵司今廢¶
¶
　　赤岸鎮　在唐縣北唐書武徳六年髙開道自易¶
<pb:KR2k0041_WYG_040-39a>¶
州而南掠赤岸鎮¶
¶
　　軍城鎮　在唐縣西北九十里南去曲陽縣八十里¶
北至倒馬關六十里金時置鎮明洪武初置廵司¶
為戍守要地¶
¶
　　永安鎮　在博野縣南唐水之陽舊置廵司於此¶
又鐵燈盞廵司在縣東滋水之陽今俱廢¶
¶
　　永豐鎮　在慶都縣東南又來安鎮亦在縣境¶
¶
　　新橋鎮　在蠡縣東北六十里¶
¶
<pb:KR2k0041_WYG_040-39b>¶
　　陶家營　在新城縣東二十里有集¶
¶
　　干城營　在束鹿縣東南五里又有智勇大理二¶
營又東有深沛平冦二營又縣有白龍髙卜神¶
炮新興等營又西北有王封䨇壘連城威鎮等¶
營又北有里順和睦石寨師旋山泊等營¶
¶
　　郎山寨　在府西北九域志保寨縣有郎山寨金¶
封移刺衆家奴領之葢在縣西北取易州郎山¶
為名¶
¶
<pb:KR2k0041_WYG_040-40a>¶
　　張山寨　在安肅縣西山絶陡峻鳥徑攀援而上¶
¶
　　烏雞寨　在安肅縣西四十五里明洪武間有姚氏¶
兄弟七人皆善武結寨於此¶
¶
　　大姑砦　在雄縣東十五里大姑村方輿紀要縣境¶
有大姑大渦張家木塲三橋䨇柳紅城新垣八¶
寨皆宋時所置今俱廢為村¶
¶
　　王家砦　在新城縣東南十里又馬家砦在縣南¶
八里舊志即宋政和中所改定平等砦¶
¶
<pb:KR2k0041_WYG_040-40b>¶
　　張登店　在府南五十里道出慶都為往來津要¶
明嘉靖十三年移方順橋廵司於此¶
¶
　　大王店　在安肅縣西南四十里宋史太平興國¶
四年燕王徳昭屯兵於大王店¶
¶
　　三甲店　在新城縣北三十五里北至涿州之中道¶
也又髙密店亦在縣北元至治中駐蹕於此¶
¶
　　唐湄店　在唐縣西北路通倒馬關¶
¶
　　本朝康熈三年設兵防守今移鎮關廂¶
¶
<pb:KR2k0041_WYG_040-41a>¶
　　劉陀店　在博野縣東又縣北有陶墟店明洪武¶
間建舖於此¶
¶
　　河間府¶
¶
　　完固口　在獻縣西南十八里滹沱河北&KR1804;明嘉靖¶
年築堤為備又縣西南有陳家口亦滹沱河口¶
也明建文中燕王常從此渡河擊敗盛庸軍¶
¶
　　義成堡　在獻縣東舊志唐劉君良瀛州人四世¶
同居人共依之衆築為堡名曰義成¶
¶
<pb:KR2k0041_WYG_040-41b>¶
　　豐樂堡　在肅寜縣東十五里又子由堡在縣南¶
十二里王村堡在縣西十八里太史堡在縣北¶
十八里¶
¶
　　竇堡　在故城縣北十里相傳竇建徳屯兵於此¶
¶
　　景和鎮　在河間縣東七十里有廵司¶
¶
　　淮鎮　在獻縣東四十里金史地理志交河有槐家¶
鎮方輿紀要土人呼為淮鎮當東西孔道舊志¶
鎮為滹沱所經南屬獻縣北屬交河明嘉靖三¶
<pb:KR2k0041_WYG_040-42a>¶
十年築城今圮¶
¶
　　建橋鎮　在阜城縣東三十里¶
¶
　　梁召鎮　在任邱縣東三十里又縣東南有羽林堡¶
鎮北瀚鎮縣南有石門橋鎮司馬莊鎮縣東北有¶
大務鎮于村鎮¶
¶
　　泊頭鎮　在交河縣東五十里衞河西岸有城商賈¶
環集有管河通判主簿又有泊頭鎮廵司又劉解¶
鎮在縣北三十五里¶
¶
<pb:KR2k0041_WYG_040-42b>¶
　　宋門鎮　在景州西北三十里有廵司又龍華鎮在¶
景州西五十里¶
¶
　　李宴鎮　在景州東北當胡盧河南岸此為東李¶
宴口又西李宴口在今深州南皆五代時屯軍¶
置戍處¶
¶
　　廣川鎮　在景州西南三十里隋唐時廣川縣也¶
又連兒窩鎮在州東北七十里衞河東岸與吳¶
橋接界又慶豐鎮水波鎮亦俱在州東北¶
¶
<pb:KR2k0041_WYG_040-43a>¶
　　馬頭鎮　在東光縣西三里又下口鎮在縣北二十¶
里皆濵衞河商旅凑集¶
¶
　　鄭家口鎮　在故城縣西南二十五里又四柳樹鎮¶
一名四女祠鎮在東南十八里接山東恩縣界皆¶
臨衞河¶
¶
　　丞相營　在故城縣東北二十里元伊蘇屯兵之所¶
¶
　　安州砦　在寜津縣西北十八里有前後兩砦相傳¶
為五代初屯兵處又何家砦在縣西四十里棗砦¶
<pb:KR2k0041_WYG_040-43b>¶
在縣東南十八里¶
¶
　　馬村砦　在任邱縣西方輿紀要宋于縣置馬村砦¶
政和二年改曰定安¶
¶
　　馬家砦　在故城縣西北五十里崇岡茂林可以守¶
禦¶
¶
　　麯義壘　在河間縣東北明志漢末袁紹令麯義¶
攻公孫瓚築此壘¶
¶
　　清源柵　在景州西南唐長慶初義武帥陳楚奏¶
<pb:KR2k0041_WYG_040-44a>¶
破朱克融清源三柵即此¶
¶
　　商家林　在河間縣南三十里南去獻縣亦三十里¶
行旅必經之地明嘉靖三十年築城今圮¶
¶
　　中五店　在寜津縣東北二十五里即宋所置中安¶
鎮也又包頭店在縣西南二十五里即金時西保¶
安鎮¶
¶
　　半壁店　在東光縣北方輿紀要明正徳中官兵敗¶
流寇於此¶
¶
<pb:KR2k0041_WYG_040-44b>¶
　　叄老集　在景州西其相近者曰薛家屯正德中官¶
軍敗賊處也¶
¶
　　馬東圏　在任邱縣東南今縣南馬圏泊因此而名¶
¶
　　天津府¶
¶
　　天津關　在府城北門外九河津要䑯航所集¶
¶
　　掛甲口　在慶雲縣南二十里亦名韓信壘相傳韓¶
信下齊道經於此¶
¶
　　長蘆鎮　在青縣南七十里衞河西岸即古長蘆廢¶
<pb:KR2k0041_WYG_040-45a>¶
縣也舊為都轉鹽運使司所駐¶
¶
　　磚河鎮　在青縣南九十里衞河西岸河東即滄¶
州磚河驛又杜林鎮在縣南七十里南接交河¶
界¶
¶
　　范橋鎮　在青縣南又新集鎮在縣南三十里東¶
臨滹沱又崇仙鎮在縣西南五十里當河間孔¶
道¶
¶
　　合口鎮　在滄州西水經注衡漳水過渤海東㑹滹¶
<pb:KR2k0041_WYG_040-45b>¶
沱别河又東北入清河謂之合口晉書載記後燕¶
慕容楷等將兵㑹慕容隆於合口通鑑晉隆安¶
二年北魏得河北命拓㧞遵鎮渤海之合口金¶
史地理志滄州清池縣有合口鎮¶
¶
　　郭橋鎮　在滄州東即古郭疃鎮也¶
¶
　　底橋鎮　在南皮縣東南七十里又舊縣鎮在縣東¶
南八十里或以為即晉新樂縣治¶
¶
　　海豐鎮　在鹽山縣東北金史地理志鹽山縣有海¶
<pb:KR2k0041_WYG_040-46a>¶
豐鎮舊志鎮在縣東北八十里瓦礫如阜綿亘¶
里餘¶
¶
　　崔家口鎮　在鹽山縣東南五十里距海豐縣五十¶
里又望樹鎮在縣東南三十里距慶雲縣三十里¶
又縣東有趙毛陶鎮髙家灣鎮縣東北有韓村鎮¶
蔡園鎮縣北有楊二莊鎮距海五十里¶
¶
　　無棣鎮　在慶雲縣東即故無棣縣也又分水鎮在¶
縣西南十二里¶
¶
<pb:KR2k0041_WYG_040-46b>¶
　　海防營　在天津縣東六十里其地名葛沽明萬厯¶
二十五年設副總兵駐防於此為海口重地又東¶
有大沽營在海口¶
¶
　　傅家營　在鹽山縣南五十里接山東樂陵縣境舊¶
置戍守¶
¶
　　板逹營　在慶雲縣東二十里明宣宗征髙煦時駐¶
蹕於此¶
¶
　　冶劍營　在慶雲縣東北十五里俗呼鐵匠營相¶
<pb:KR2k0041_WYG_040-47a>¶
傳元海運時冶鐵處¶
¶
　　河平砦　在天津縣東北方輿紀要即小直沽口¶
也宋初置泥姑砦於此屬滄州政和二年改曰¶
河平¶
¶
　　堅固砦　在青縣南唐書太和二年易定節度使¶
栁公清討李同㨗拔其堅固砦¶
¶
　　釣臺砦　在青縣北六里宋置戍守於此又有獨流¶
北獨流東二砦以濵獨流河而名今縣西北十八¶
<pb:KR2k0041_WYG_040-47b>¶
里有獨流舖即二砦故址也¶
¶
　　海青砦　在清縣東宋置巷姑砦屬滄州政和¶
二年改曰海清今廢¶
¶
　　小南河砦　在靜海縣東北八十里宋初置屬滄¶
州今譌為小南湖¶
¶
　　三河砦　在靜海縣東宋置三女砦政和二年改¶
曰三河今廢¶
¶
　　舊縣集　在滄州南一百二十里即饒安故縣也¶
<pb:KR2k0041_WYG_040-48a>¶
又舊滄州集在州東南¶
¶
　　竈兒坡　在滄州東北百里居民於此煮鹽故名¶
¶
　　馬落坡　在滄州東北二十里元時置廵司於此¶
¶
¶
¶
¶
¶
¶
<pb:KR2k0041_WYG_040-48b>¶
¶
¶
¶
¶
¶
¶
¶
¶
　　畿輔通志卷四十¶
¶
