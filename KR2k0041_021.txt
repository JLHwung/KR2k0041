# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:17.444159
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 21
<pb:KR2k0041_WYG_021-1a>¶
　　欽定四庫全書¶
¶
　　畿輔通志卷二十一¶
¶
　　川¶
¶
　　順天府¶
¶
　　玉河　在正陽門内源岀宛平縣玉泉山滙為西湖¶
分流而入德勝門西水關過¶
¶
　　皇城五龍亭前為北海子入大内從金水橋流經玉河¶
橋出正陽門東水關東迤少北至東便門東水闗¶
<pb:KR2k0041_WYG_021-1b>¶
出注通惠河¶
¶
　　玉河即西苑所受玉泉注入西湖逶迤從御溝而¶
東以注於大通河堤在東長安門翰林院東有坊¶
二署曰玉河東西堤(燕都逰覽志)¶
¶
　　䕶城河　即玉泉之分流也自德勝門外至大通橋¶
環繞都城注於通恵河¶
¶
　　通惠河　亦名大通河源出昌平州白浮村神山泉¶
西南㑹一畆馬眼諸泉又經宛平縣玉泉山東繞¶
<pb:KR2k0041_WYG_021-2a>¶
甕山滙為七里濼東入都城西水門貫積水潭又¶
東從月橋入大内南出玉河橋水門合南北城河¶
經大通橋至通州分流一自舊城西水門流入城¶
内至東水門出一自新城西門外繞新舊城南折¶
而東北乃合流至張家灣城東門外入潞河¶
通惠河其源出於白浮甕山諸泉水世祖至元二¶
十八年都水監郭守敬建言䟽鑿上自昌平縣白¶
浮村引神山泉西折南轉過雙塔榆河一畆玉泉¶
<pb:KR2k0041_WYG_021-2b>¶
諸水至西門入都城南滙為積水潭東南出文明¶
門東至通州髙麗莊入白河總長一百六十四里¶
一百四步首事於至元二十九年之春告成於三¶
十年之秋賜名曰通惠(元史河渠志)¶
¶
　　嘉靖六年十月廵倉御史吳仲言通州運河元郭¶
守敬創建已有明效今通流等八閘遺迹尚存原¶
設官夫具在因而成之為力甚易請以臣言下户¶
部定議上命戸部侍郎王軏工部侍郎何詔及仲¶
<pb:KR2k0041_WYG_021-3a>¶
董其事軏等言通流閘經二水門南浦上橋廣利¶
三閘皆衢市闤闠不便轉運從温泥河濵舊小河¶
廢堰西不一里至堰水小壩令通普濟閘則徑易¶
可省四閘兩闗轉搬之難上命即以来春興工¶
七年十二月通恵河成糧運既至者一百九十萬¶
三千八百有竒(明世宗實録)¶
¶
　　泡子河　在崇文門内¶
¶
　　泡子河在崇文門内前有長溪後有廣淀兩岸多¶
<pb:KR2k0041_WYG_021-3b>¶
髙槐垂栁水色澄鮮林木明秀(燕山㳺覧志)¶
¶
　　三里河　在大興縣東南¶
¶
　　城南三里河至張家灣運河口袤延六十餘里舊¶
無河源明正統間因修城壕作壩畜水慮雨多水¶
溢故於正陽橋東南低漥處開通壕口以泄其水¶
始有三里河名自壕口三里至八里莊始接渾河¶
舊有渠又迤南入張家灣口白河其水深處二三¶
尺淺處尺餘濶處僅丈餘窄處未及一尺(明憲宗實録)¶
<pb:KR2k0041_WYG_021-4a>¶
正陽門外東偏有古三里河一道東有南泉寺西¶
有玉泉菴至今基下俱有泉脉由三里河繞出慈¶
源寺八里莊五箕花園一帯直抵張家灣烟墩港¶
地勢窪下故道具存冬夏水脉不竭見今天壇北¶
蘆草園草塲九條巷其地下者俱河身也(桂蕚奏議)¶
¶
　　阜通河　在大興縣東一名壩河¶
¶
　　壩河亦名阜通七壩(元史河渠志)¶
¶
　　羅璧除都水監浚阜通河而廣之嵗増漕六十餘¶
<pb:KR2k0041_WYG_021-4b>¶
萬石(元史羅璧傳)¶
¶
　　清泉河　在大興縣東南亦曰渾河舊渠自宛平縣¶
東流入境又東入張家灣入白河¶
¶
　　薊城南七里有清泉河上承桑乾河東流與潞河¶
合(魏氏土地記)¶
¶
　　桑乾水出馬陘山謂之清泉河亦曰干泉(隋圗經)¶
按清泉河古渾河正流也元時渾河至東麻谷¶
分為二支故其流漸弱至明時益斷續不常正¶
<pb:KR2k0041_WYG_021-5a>¶
統中甞浚三里河以入之¶
¶
　　高梁河　在宛平縣西源出昌平州沙澗東南流經¶
髙梁店又東南流入都城積水潭¶
¶
　　薊東一十里有髙梁之水(魏氏土地記)¶
¶
　　髙梁水出薊城北平地東注逕燕王陵北又東逕¶
薊城北又東南流入濕水俗諺云髙梁無上源言¶
其微涓淺薄裁足通津也(水經注)¶
¶
　　金水河　在宛平縣西¶
¶
<pb:KR2k0041_WYG_021-5b>¶
　　金水河源出宛平縣玉泉山流至義和門南水門¶
入京城故得金水之名(元史河渠志)¶
¶
　　按金水河即玉河上流也以大内故曰金水其¶
出御溝則曰玉河¶
¶
　　金口河　在宛平縣西盧溝河東岸¶
¶
　　金時自燕京之西麻谷村分引盧溝一支東流穿¶
西山而出是為金口其水自金口以東燕京以北¶
溉田若干頃(元名臣事畧)¶
¶
<pb:KR2k0041_WYG_021-6a>¶
　　至元三年鑿金口導盧溝水以運西山木石(元史世祖¶
本紀)¶
¶
　　清河　在宛平縣西北¶
¶
　　土城闗北十二里為清河其水出玉泉山分流而¶
北逕此又㑹於沙河入於白河(山水記)¶
¶
　　凉水河　在宛平縣由水頭莊泉發源東南流入海¶
子内經馬駒橋又東至張家灣曰南新河又東南¶
入白河¶
¶
<pb:KR2k0041_WYG_021-6b>¶
　　永定河　在宛平縣西三十里即桑乾河古濕水也¶
俗曰渾河亦曰盧溝河康熈三十七年¶
¶
　　賜名永定¶
¶
　　濕水出雁門陰舘縣東北過代郡桑乾縣南又東¶
過涿鹿縣北又東南出山過廣陽薊縣北水經盧¶
溝河其源出於代地名曰小黄河以流濁故也自¶
奉聖州界流入宛平縣境至都城西四十里東麻¶
谷分為二派(元史河渠志)¶
¶
<pb:KR2k0041_WYG_021-7a>¶
　　桑乾河源出山西馬邑縣入保安州界經州西南¶
出西山至順天府西南曰盧溝河亦謂之渾河出¶
盧溝下東南流為看丹口分二派一東流通州南¶
髙麗莊合白河一南流經永清縣及東安縣南至¶
武清縣入小直沽(方輿紀要)¶
¶
　　桑乾河經沿河口流至宛平縣盧溝橋逹固安縣¶
境分一支入新城縣東轉流入霸州一支順流又¶
分岔復合流入霸州逹城東南名通濟河流入玉¶
<pb:KR2k0041_WYG_021-7b>¶
帯河(陸隴其畿輔地圖記)¶
¶
　　渾河水勢洶湧遷徙不常明正德初在州南門外¶
嘉靖中遷州城北後徙固安北十里舖其支流則¶
自半壁店李家口繞州東北境由採木營達信安¶
以入海¶
¶
　　本朝順治中每決於固安之羅垈由州治西城北東入¶
清河後更決於新城之九花臺南至諸口而州城¶
之西南竟成巨河矣康熈戊辰仍徙従採木營入¶
¶
<pb:KR2k0041_WYG_021-8a>¶
　　玉帯河俗謂之霸渾河(霸州志)¶
¶
　　渾河舊屬益津出口頭等處入㑹同河直射邑之¶
大堤所從前鹿疃藥王廟連年決口三十七年¶
¶
　　皇上軫念民生周覽河道自涿州之老君堂起另開河道¶
遷流於東由固安永清引流直出栁岔口(屬霸州去口頭¶
約七十里)入淀達沽歸海築以巍堤¶
¶
　　賜名永定(文安縣志)¶
¶
　　按桑乾河發源馬邑東下抵宣化保安雲中雁¶
<pb:KR2k0041_WYG_021-8b>¶
門之水胥㑹穿西山而達宛平其在西山以上¶
崗巒夾束勢不得肆宛平而下地平土䟽衝激¶
震盪遷徙弗常而固安霸州之間或合流或分¶
岔潰溢尤甚自我¶
¶
　　聖祖仁皇帝肇錫佳名大修堤堰我¶
¶
　　皇上修舉水利疏濬兼施由是水慶安瀾民安作乂顯謨¶
承烈萬世攸頼矣¶
¶
　　鹽溝河　在良鄉縣南源出宛平縣龍門口東南經¶
¶
<pb:KR2k0041_WYG_021-9a>¶
　　縣東南合廣陽河即大福禄水也舊亦曰閻溝¶
福禄出西山東南流逕廣陽故城南東入廣陽水¶
(水經注)¶
¶
　　唐長興二年趙德鈞鎮盧龍城閻溝而戍之因移¶
良鄉縣治焉(薛居正五代史)¶
¶
　　良鄉亦稱鹽川因境内有鹽溝故也(長安客話)¶
¶
　　廣陽河　在良鄉縣東源出房山縣三十里之公村¶
南流至縣城東㑹鹽溝為牤牛河又西南由中亭¶
<pb:KR2k0041_WYG_021-9b>¶
河入㑹同河¶
¶
　　廣陽水出小廣陽西山東流逕廣陽故城北又東¶
合福禄水亂流東南至陽鄉右注聖水(水經注)¶
¶
　　琉璃河　在良鄉縣南四十里源出房山縣龍泉峪¶
流經縣界又東南至霸州入巨馬河即聖水也¶
聖水出上谷東過良鄉縣南(水經注)¶
¶
　　大房山下聖水泉即聖水之上源其委流為琉璃¶
河金史謂之劉李河逕良鄉縣界至霸州入巨馬¶
<pb:KR2k0041_WYG_021-10a>¶
河(方輿紀要)¶
¶
　　良鄉縣迤西四十里村名劉李其地窪下為積流¶
所瀦有河一道志稱琉璃即古聖水自房山龍峪¶
諸泉㑹合於此經霸州東注巨馬河(明雷禮琉璃河橋堤記)¶
¶
　　巨馬河　即淶水源出直𨽻廣昌縣淶山流入紫荆¶
闗至房山鐵鏁崖分為二支一南由淶水入白溝¶
一東流涿州逕固安縣東南入渾河¶
¶
　　巨馬河出代郡廣昌縣淶山(水經注)¶
¶
<pb:KR2k0041_WYG_021-10b>¶
　　巨馬河即淶水至房山縣分為二支一南流淶水¶
縣入白溝一東流涿州經固安縣東南入渾河(陸隴¶
其畿輔地圖記)¶
¶
　　䕶澱河　本名䕶澱水在固安縣南¶
¶
　　䕶澱水上承䕶陂於臨鄉縣故城西東南逕臨鄉¶
南(水經注)¶
¶
　　鳳河　源出南苑流經東安縣東北又東入武清縣¶
南流入三角淀河道久淤雍正四年開濬¶
¶
<pb:KR2k0041_WYG_021-11a>¶
　　鳯河在縣東北四十里鳯窩村其水自縣西北草¶
橋來又南流過縣東之漂流淀又南入武清三角¶
其形如鳯故名(東安縣志)¶
¶
　　香河　在香河縣東俗名長溝水有香氣縣以此名¶
雙港河　在香河縣東二十里上通蕭后運糧河下¶
經黑圏莊戴家閣紫陽院入寳坻界¶
¶
　　牛濟河　在香河縣東南七十里上流由杜里莊通¶
髙駝子河下流入七里莊河¶
¶
<pb:KR2k0041_WYG_021-11b>¶
　　髙駝子河　在香河縣東南十五里上通蕭后運糧¶
河及葉家屯董家屯両堤口下經杜里莊為牛濟¶
河¶
¶
　　劉宋河　在香河縣東南三十里上通頭屯浦河下¶
經彭家務入寳坻界¶
¶
　　葉清店河　在香河縣西南十里上通狼兒窩張家¶
莊運糧河口下通甄家店葉家屯董家屯三路堤¶
口開甄家店堤則由趙家河入本縣城内河開葉¶
<pb:KR2k0041_WYG_021-12a>¶
家屯堤則由延寺莊黄家院井亭莊顔家窪入髙¶
家駝河開董家屯堤則由延寺莊十百戸龎家營¶
彭家務入髙駝子河¶
¶
　　蒼頭河　在香河縣西北二十里即蕭后運糧河也¶
上通牛欄山水窩頭莊水下通三路堤口一由李¶
家坑堤口入北吳邨一由明星堂堤口入甘十八¶
堤口一由東凌莊尹家河沙務莊張家灰店南吳¶
邨牛家屯入扳罾口運河¶
¶
<pb:KR2k0041_WYG_021-12b>¶
　　蒲冶河　在香河縣東北十五里自渠口河南流貫¶
縣城中折而東出東門至縣東十八里名牛家港¶
經韋各莊套里莊三叉口至縣東三十里滙為七¶
里莊河又東逕寳坻縣界入於海¶
¶
　　百家灣河　在香河縣北五里¶
¶
　　百家灣在香河縣北其水無源四時不竭(名勝志)¶
¶
　　駱駝港河　在香河縣北八里¶
¶
　　駱駝港源自三河縣之兔兒山流經縣界入白河¶
<pb:KR2k0041_WYG_021-13a>¶
(名勝志)¶
¶
　　白河　古沽水也亦曰潞河源出宣化府赤城縣流¶
經口外入宻雲縣之石塘嶺闗過宻雲縣西又南¶
逕懐柔縣東又南逕順義縣東又南逕通州北又¶
屈逕其東南又逕香河縣西南折而東南入武清¶
縣界又東南逹天津府之三岔河由直沽入海¶
漁陽沽水出塞外東南至泉州入海行七百五十¶
里(漢書地理志)¶
¶
<pb:KR2k0041_WYG_021-13b>¶
　　沽水出山逕漁陽縣故城西而南逕安樂縣故城¶
東俗謂之西潞水也西南流逕狐奴山西又南逕¶
狐奴縣故城西又南左㑹鮑邱水世所謂東潞也¶
沽水又南逕潞縣為有潞名潞河也又東南逕泉¶
州縣故城東又東南合清河清湛漳洹&KR0740;易淶濡¶
虖池同歸於海(水經注)¶
¶
　　白河在漷州東四里北出通州潞縣南入於通州¶
境又東南至香河縣界又流入於武清縣境達於¶
<pb:KR2k0041_WYG_021-14a>¶
靜海縣界(元史河渠志)¶
¶
　　白河源出宣府龍門所東滴水崖東流入宻雲縣¶
北之石塘嶺過縣西入通州界其支流亦從石塘¶
嶺過懐柔縣西順義縣東入通州東境合焉東南¶
逕漷縣武清東而入直沽合衛河入海(方輿紀要)¶
白河自宻雲縣與潮河合流至通州入直沽一名¶
白遂河(明一統志)¶
¶
　　白河両岸皆白沙不生青草故名(通州志)¶
¶
<pb:KR2k0041_WYG_021-14b>¶
　　白河自石塘嶺白馬闗入故曰白河赴通州北闗¶
濕餘河合即運糧河性悍多沙遷徙無常俗稱為¶
自在河(順義縣志)¶
¶
　　通州香河武清三州縣運河其北自白河與富河¶
在通州北石壩處合流四十里許至張家灣而通¶
惠桑乾諸河入焉南流至天津出海所謂潞河也¶
亦稱白河自通石壩起至天津衛界止計程三百¶
四十二里(治河要覧)¶
¶
<pb:KR2k0041_WYG_021-15a>¶
　　富坨河　在通州東三十二里周五里許經年不竭¶
多魚蝦之利¶
¶
　　富河　在通州西北即古濕餘水也一名温餘河亦¶
曰榆河源出昌平州由順義縣界至通州北關外¶
與白河合¶
¶
　　濕餘水出上谷居庸關東又東流過軍都縣南又¶
東流過薊縣北又北屈東南至狐奴縣西入於直¶
沽河(水經注)¶
¶
<pb:KR2k0041_WYG_021-15b>¶
　　濕餘河源出軍都山至舊縣西而伏又南復出謂¶
之榆河其發䖏為月兒灣或名温餘河今上流已¶
涸下流為沙河入順義縣境至通州㑹白河(方輿紀要)¶
¶
　　牛家務河　一名綘河在通州東北源出牛欄山經¶
西趙村過綘橋至王家渡入潞河¶
¶
　　漷河　在通州南自蘆溝分流至廢漷縣西折為三¶
其一為漷河東入白河其一為新莊河流武清縣¶
界其一為黄滙河流入飛放泊¶
¶
<pb:KR2k0041_WYG_021-16a>¶
　　泃河　在三河縣東北源出口外流入平谷縣又東¶
北逕縣界折而東至寳坻縣㑹潮河入海亦曰渠¶
河¶
¶
　　泃水出右北平無終縣西山白楊谷西北流逕平¶
谷縣屈西南流又東南逕平谷故城東又南逕紻¶
城東又東逕臨河城北屈而㦄其城東側南出入¶
鮑邱水(水經注)¶
¶
　　泃水一名廣漢川發源黄崖口西南流經盤山之¶
<pb:KR2k0041_WYG_021-16b>¶
隂入平谷縣為泃河又南入三河縣又東南流入¶
寳坻縣界(方輿紀要)¶
¶
　　洳河　在三河縣北五十里源出宻雲縣流逕平谷¶
縣又西南流入縣界合泃河¶
¶
　　洳河水源出北山東南流逕平谷縣故城西而東¶
南流注於泃河(水經注)¶
¶
　　洳河源出宻雲縣石峩山流逕平谷縣東南又西¶
南流入三河縣東南入泃河(方輿紀要)¶
¶
<pb:KR2k0041_WYG_021-17a>¶
　　小河　在三河縣北十五里源出靈山西流入泃河¶
王慶坨河　在武清縣南八十五里即東安吕公河¶
上由霸州渾河經磨汊港東流入淘河泊又東入¶
武清縣分為二俱經王慶坨鎮而入三角淀¶
¶
　　新引河　在武清縣東北河西務東即白河支流也¶
康熈五十四年開浚¶
¶
　　潮河　在寳坻縣東其上流合泃河沽河之水而為¶
白龍港亦曰糧運河又東南過寜河縣入於海方¶
<pb:KR2k0041_WYG_021-17b>¶
輿紀要寳坻縣潮河一名白龍港其上源一自棃¶
河一自泃河至縣界三叉口合流亦曰糧運河東¶
南入於海¶
¶
　　又宻雲縣潮河源出古興州自古北口流逕縣西¶
合於白河宻雲縣志潮河發源自興州界古北口¶
流逕縣西南與白河交㑹按寳坻之潮河即宻雲¶
之潮河古鮑丘水也水經注鮑丘水出禦彞北塞¶
中又南逕宻雲戍西禦彝北塞今廢興州地宻雲¶
<pb:KR2k0041_WYG_021-18a>¶
戍即古北口闗也水經注又云鮑邱水西南㦄狐¶
奴縣又西南注於沽河今順義縣漢狐奴地也方¶
輿紀要鮑丘河自宻雲縣流逕通州東境未荘村¶
又逕三河界至寳坻縣合泃河葢舊日潮河自宻¶
雲逕順義縣而合於白河又分流由三河逕寳坻¶
而合於泃河統而計之總一鮑邱水也自明景泰¶
二年由北塘河口開引新渠(詳下)由是天津糧艘由¶
直沽逕寳坻之潮河而上泝於薊州即今所云薊¶
<pb:KR2k0041_WYG_021-18b>¶
運河也至嘉靖三十四年遏潮河不使入順義竟¶
由宻雲合白河水部&KR0640;攷自密雲城西楊家荘築¶
塞新口疏通舊道令白河與潮河合流至牛欄山¶
水勢甚大故通州漕運得達宻雲城下是潮河之¶
在宻雲者合白河而下達於通州即今所云北運¶
河也¶
¶
　　新河　在寳坻縣東南自直沽河口起至北塘河口¶
止徑四十里明天順三年鑿¶
¶
<pb:KR2k0041_WYG_021-19a>¶
　　明初海運一十三衞管駕遮洋船由直沽海口開¶
洋運至薊州歳有疎虞天順二年以大河衛百戸¶
閔恭言命都督僉事宗勝御史李敏工部主事李¶
尚發軍夫萬餘開河自新開沽起至薊州長四十¶
里舟行無虞定例三年疏濬一次(漕河圗志)¶
¶
　　嘉靖元年正月命工部主事江珊督理新河工程¶
先是漕舟從天津出海復折入梁河而達薊州議¶
者謂直沽東北岸有二道一曰新開一曰水套北¶
<pb:KR2k0041_WYG_021-19b>¶
接梁河徑四十里可以疏濬成河行之謂之新河¶
歳久湮塞乃復命珊督疏(明世宗實録)¶
¶
　　新河在縣東南一百四十里自直沽河口起至北¶
塘河口北相距約四十里亦名漕渠(舊志)¶
¶
　　栁沽河　在寳坻縣東北源自永平府玉田縣流經¶
縣界入潮河¶
¶
　　栁沽河在寳坻縣東北三十里玉田縣之水滙流¶
入縣境曰栁沽河下流注於白龍港(方輿紀要)¶
¶
<pb:KR2k0041_WYG_021-20a>¶
　　八城門河　在寳坻縣東南七十里潮水逆注受其¶
灌溉者有七十二沽居民利之¶
¶
　　沙河　在昌平州¶
¶
　　沙河店南有水出昌平州西南五十里龍泉寺合¶
西山諸泉東流為南沙河店北有水出昌平州西¶
南四家莊逕雙塔村東流為北沙河二水至店東¶
南竇家莊而合又東南至通州界入白河(昌平山水記)¶
¶
　　兩水河　在昌平州西南亦曰蓮塘¶
¶
<pb:KR2k0041_WYG_021-20b>¶
　　州治西南三里八蜡廟前東西二水相環名為兩¶
水河亦曰蓮塘河旁植榆栁地多秔稻若水鄉焉¶
(昌平山水記)¶
¶
　　湯峪河　在昌平州西亦名湯峪川源出石縫山下¶
東南流入雙塔河¶
¶
　　雙塔河　在昌平州西南三十里¶
¶
　　雙塔河源出昌平縣孟村一畆泉經雙塔店而東¶
至豐善村入榆河(元史河渠志)¶
¶
<pb:KR2k0041_WYG_021-21a>¶
　　水峪河　在昌平州東北百里¶
¶
　　水峪河距州三十五里入懷柔縣界一名黄花鎮¶
川河(州志)¶
¶
　　黄花鎮川河源出塞外自二道闗流入黄花鎮口¶
經州東北(方輿紀要)¶
¶
　　大水峪河　在順義縣北二十五里自懷柔縣流入¶
東南流至牛欄山東麓入白河¶
¶
　　黄門子河　在宻雲縣東九十里源出黄花闗口泉¶
<pb:KR2k0041_WYG_021-21b>¶
西流入潮河¶
¶
　　馮家渡河　在宻雲縣北九十里源出口外自馮家¶
峪口流入白河¶
¶
　　白馬闗河　在宻雲縣北一百里源出口外自白馬¶
闗口東流入縣界南折入白河¶
¶
　　湯河　在宻雲縣東北七十里源出司馬臺闗口泉¶
南流西折貫古北營城中西出又南入潮河¶
¶
　　乾搭河　在宻雲縣東北百四十里源出口外自黑¶
<pb:KR2k0041_WYG_021-22a>¶
峪闗流入西流經古北城内㑹清水河又西南入¶
潮河¶
¶
　　七渡河　在懷柔縣南¶
¶
　　七渡河出北山黄頒谷亦謂之黄頒水東南流注¶
沽河(水經注)¶
¶
　　七渡河在縣南二里即昌平州之珍珠泉也南流¶
入縣界至城東南入大水峪河(縣志)¶
¶
　　雁溪河　在懷柔縣東八里源出塞外自开連口入¶
<pb:KR2k0041_WYG_021-22b>¶
界南流經大水峪河入白河¶
¶
　　小泉河　在懐柔縣東三里源出虹山由采家里入¶
白河¶
¶
　　胡良河　亦名湖梁河在涿州北十里源出房山縣¶
大安山流入州北又東南入於琉璃河¶
¶
　　湖梁在郡北十里垂楊樹堤蒲葦夾岸曉月升時¶
漁郎欵乃樵夫牧子逍遥於廻塘曲渚之間不少¶
佳致(涿鹿記)¶
¶
<pb:KR2k0041_WYG_021-23a>¶
　　挾河　亦曰挾活河在涿州北二十里自房山縣流¶
入又東入良鄉境合琉璃河¶
¶
　　挾河水出良鄉縣西甘泉原東谷東經西鄉縣故¶
城北又東經良鄉城南又東北注聖水世謂之挾¶
活河(水經注)¶
¶
　　挾河出房山縣東南中浣谷流入涿州界與胡良¶
河合入琉璃河(方輿紀要)¶
¶
　　樂水河　在房山縣南三里即古樂水也¶
¶
<pb:KR2k0041_WYG_021-23b>¶
　　樂水出縣西北大防山南東南流注聖水(水經注)¶
¶
　　十度河　在房山縣西南曲折旋繞由十度村至石¶
&KR2217;店厯經十度故名¶
¶
　　龍泉河　源出房山縣北大安山下流逕良鄉縣西¶
南與琉璃河合河濵有金時&KR1083;寜宫故址(方輿紀要)¶
¶
　　㑹同河　在霸州南其上流納保定府雄縣茅兒灣¶
諸水入保定縣北為玉帯河又東由十王堂入州¶
界為㑹同河又東北為善來營又東為苑家口又¶
<pb:KR2k0041_WYG_021-24a>¶
東為蘇家橋自此而下滙為淀泊水發則漫無涯¶
涘水退則蘆葦盈望而其流大槩分為三道一東¶
北流入信安鎮為信安河一東南行通鹽運河流¶
淺易涸一東行為正流不及三十里為王家莊在¶
河南岸又東北可十二里與信安鎮之支流㑹又¶
東可十餘里得新開河口即子牙分派也又東可¶
二十餘里為褚河港又分二支一東流為長子河¶
一東北曲折可八里為東河港又東可十餘里為¶
<pb:KR2k0041_WYG_021-24b>¶
王慶坨與長子河合而子牙河之自王家口分派¶
者亦來㑹焉自王慶坨又東迤南行二十里為三¶
角淀¶
¶
　　玉帯河其源有二一西北自新城來有盧溝拒馬¶
挾河琉璃胡良桑乾烏流白澗白溝曰北九河一¶
西南自任邱縣來有黒洋一畝方順唐河沙河滋¶
河曰南六河俱滙於雄縣之茅兒灣流入縣界為¶
玉帯河(舊志)¶
¶
<pb:KR2k0041_WYG_021-25a>¶
　　㑹同河上接玉帯下至蘇橋衆流至此合而為一¶
所謂苑口秋濤也(霸州志)¶
¶
　　霸當京邑之陽川原漫衍羣水赴焉口外諸山之¶
水自京西蘆溝橋而下經固安永清滙於三角淀¶
此霸州以北之水也宣府紫荆白溝諸水自新城¶
而下㑹於茅兒灣經保定玉帯河達於苑家口至¶
於信安直沽入於海易安苑肅唐蠡九河之水自¶
雄縣而南下東過茅兒灣入於苑家口山西五臺¶
<pb:KR2k0041_WYG_021-25b>¶
之水自河間而下經任邱滙於五官淀亦入苑家¶
口此霸州以南之水也南北二川水至則瀰漫浩¶
淼文安大城積為巨浸治之之法不以壅而以導¶
不先於決口而始於下流觀直沽之上有大淀有¶
小淀有三角淀廣延六七十里深止四五尺若因¶
而増益之又為之堤以停蓄衆水而委輸於海水¶
固有所受也然後浚治舊川為長堤以束之髙廣¶
倍於前使水有所行又多開支河聫絡相属使水¶
<pb:KR2k0041_WYG_021-26a>¶
有所分見田窪淀不下數十䖏又各深而堤之使¶
水有所積則雖淫潦可無患矣(明霸州道王鳯靈治北河議)¶
¶
　　中亭河　在霸州東南舊自雄縣之吳家臺流逕保¶
定縣北入玉帯河水發則通舟水退則涸雍正四¶
年疏浚深廣自保定縣北引流至州東臺山村而¶
入㑹同河復開支河以廣灌溉¶
¶
　　通濟河　在霸州東由苑家口逆流達栲栳圏經關¶
玉堂山川壇轉折而北入䕶城河每秋霖河泛舟¶
<pb:KR2k0041_WYG_021-26b>¶
楫直抵城下民以為便¶
¶
　　子牙河　在大城縣東滹沱漳滏諸流之委也滹沱¶
源出山西至冀州合漳(詳正定府)滏陽源出磁州至寜¶
晉縣入漳漳有二源曰清漳曰濁漳(詳廣平府)自河南¶
彰德府合流而下至廣平縣分而為二一東一東¶
北東流之支於山東舘陶入衛東北之支至山東¶
邱縣分為二一北一東北其北者厯寜晉而合滏¶
陽至冀州而合滹沱抵獻縣又分為二一西南行¶
<pb:KR2k0041_WYG_021-27a>¶
至青縣合山東邱縣東北分流之支同歸於衞一¶
西北行由河間縣之龍華橋入大城縣界為沿河¶
又東北流至縣東南二十五里四呈口合黒龍港¶
河亦名交河從而北折逕子牙村故名子牙河又¶
北二十里逕王家口又分為二一西北流八十里¶
出新挑河一北流迤東六十里出慶坨二流總滙¶
於三角淀自王家口而上西自大城東接静海両¶
岸俱有大堤康熙三十九年¶
¶
<pb:KR2k0041_WYG_021-27b>¶
　　聖祖親閲河工發帑命官修築¶
¶
　　子牙之源來自西南條派未易數悉大要惟滹沱¶
與滏為衆流最而逺且險者莫過漳河按清漳發¶
源樂平之少山濁漳發源長子之鳩山分流至彰¶
德之林縣而始合跡其入直𨽻也成安曲周肥鄉¶
廣平諸縣首受之南或衝衞北奪諸河比年以來¶
分為四支一經魏縣元城至山東舘陶歸衛入運¶
一經廣平至山東邱縣又分為二一折而東經威¶
¶
<pb:KR2k0041_WYG_021-28a>¶
　　縣南宫棗强武邑故城景州阜城交河至青縣¶
杜林村與獻縣完固口之支流合一折而西經廣宗¶
平鄉鉅鹿以抵寜晉與滏河㑹夫滏水雖清性湍¶
而熱南自磁州經直𨽻之廣平郡漸達寧晉輔漳¶
而流至冀州又合滹沱考滹沱剽悍亦稱渾水西¶
由繁峙入直𨽻之平山達於正定奔騰涌伏漸抵¶
冀州偕漳滏諸流共由衡水㦄武邑武强入獻縣¶
完固口復為両支一由西南入單家橋合杜林村¶
<pb:KR2k0041_WYG_021-28b>¶
之流至鮑家嘴歸運一由西北入臧家橋經河間¶
大城為子牙河出王家口歸淀統而遡之歸運者¶
三歸淀者一條分脈散厥勢漸平議者欲合四支¶
為一遏其入淀悉㑹注漕創鑿新道以歸於海¶
¶
　　皇上洞燭其弊謂水勢合則猛分則弱今諸河分流若併¶
歸運則漕道有妨併歸子牙則屯田受害於是悉¶
屏羣議¶
¶
　　特授方畧¶
¶
<pb:KR2k0041_WYG_021-29a>¶
　　命大小臣遵行相度凡三支之歸運者先於上游除廣平¶
諸邑之賦乗時捍禦隨於下流或濬或疏順其性¶
以達之使不為轉輸礙而一支之歸淀者臧橋以¶
下地狹而逼勢直而迅向使隄防無術春漲秋霪¶
非溢則潰沿河八州縣其不被昏墊者㡬何爰設¶
河員不惜金錢數十萬於獻縣河間東西兩岸髙¶
築長堤西接大城東接青縣靜海雙堤屹然各二¶
百餘里又於東堤廣福樓開新河以分其勢而子¶
<pb:KR2k0041_WYG_021-29b>¶
牙一帯驚濤駭浪東行於両堤内者直至王家口¶
安流無恙迺以三分(原闕)㵼支河逶迤趨淀以七分¶
両出文安(原闕)　　保定河間三郡各堤岸所滙¶
之水(原闕)　　　注於文安者合子牙之東流同¶
趨(原闕)　　　歸海由是而四支恬然各由其道¶
南不至合衛河以妨運北不至挾滏水滹沱以侵¶
田¶
¶
　　聖慮淵深誠非百執事所能窺萬一者矣(許汝霖北河聖功頌序)¶
<pb:KR2k0041_WYG_021-30a>¶
黄汊河　在大城縣東北八十里¶
¶
　　黄汊河上源即易水也自安次縣分流入縣境又¶
東北入武清三角淀(方輿紀要)¶
¶
　　龍池河　在薊州南半里一名漁水源出州北之鵞¶
臺下瀦為鵞湖南流經州城西又東南入沽河¶
¶
　　沽河　在薊州南五里遵化州即淋河之下流也西¶
南流與泃河合而為白龍港¶
¶
　　薊州沽河自陽河以西泃河以東諸水皆㑹焉志¶
<pb:KR2k0041_WYG_021-30b>¶
云沽河在通州者為西潞水在薊州者為東潞水¶
(方輿紀要)¶
¶
　　沽河東接遵化玊田交界䖏至州南紀家窩而南¶
行至下倉店轉而西南行至嘴頭莊與泃河合流¶
轉而東南行由白龍港至曹家口頭莊(薊州志)¶
¶
　　陽河　亦名五里河在薊州西五里源出州北蘆兒¶
嶺口南入沽水水性暖遇寒不氷故名¶
¶
　　砂河　在薊州西二十五里源出盤山經沙嶺之麓¶
<pb:KR2k0041_WYG_021-31a>¶
東南入五里河¶
¶
　　馬莊河　在平谷縣東三里源出縣東北海子莊南¶
流入縣之泃河¶
¶
　　獨樂河　在平谷縣東北二十里或伏或見斷續不¶
常西流入泃河¶
¶
　　周村河　在平谷縣西十里源出口外南流入泃河¶
¶
　　逆流河　在平谷縣南八里源出泉水山西流九十¶
九曲入泃河一名小碾河¶
¶
<pb:KR2k0041_WYG_021-31b>¶
　　灤河　在遵化州東七十里自口外流入又東入遷¶
安縣界(詳永平府)¶
¶
　　淋河　卽棃河源出遵化州北山谷中與諸水合名¶
合河又名張子河入薊州界為沽河¶
¶
　　淋河源出遵化州合湯河清水河流至淋河莊入¶
境東南流至夏官屯合沽河此河本名棃河因淋¶
棃二字音相似今遂誤為淋河(薊州志)¶
¶
　　棃河經州西南與諸水合名合河一名張子河入¶
<pb:KR2k0041_WYG_021-32a>¶
薊州界為沽河(遵化州志)¶
¶
　　十河　在遵化州東北十里源出口外合衆流而南¶
經州東又西南入棃河¶
¶
　　清水河　在遵化州西六里源出導溝峪經州西南¶
入水門口又西入張子河¶
¶
　　水門口河　在遵化州西南二十里兩山之門九河¶
之滙懸崖而下又冷嘴頭河在州西北二十五里¶
入張子河¶
¶
<pb:KR2k0041_WYG_021-32b>¶
　　魏家河　在遵化州西北五十里源出鮎魚關流入¶
湯河¶
¶
　　興龍口河　在遵化州西北六十三里天臺水所滙¶
流也南流亦入張子河¶
¶
　　鹿角河　在遵化州西南七十里其地窪下向苦水¶
患明縣令辛志登開渠洩之遂成膏膄¶
¶
　　車箱渠　在宛平縣西北魏嘉平二年劉靖開見水¶
經注¶
¶
<pb:KR2k0041_WYG_021-33a>¶
　　寳帯渠　在懷柔縣城外縣人鍾其濚鑿引白河水¶
繞城如帯故名¶
¶
　　西湖　在宛平縣西玉泉山下¶
¶
　　西湖東西二里南北三里葢燕之舊池也(水經注)¶
西湖去玉泉山僅里許即玉泉龍泉所瀦俗名大¶
泊湖沙禽水鳥出没於天光雲影中可稱絶勝(長安¶
客話)¶
¶
　　太湖　在宛平縣西¶
¶
<pb:KR2k0041_WYG_021-33b>¶
　　太湖在府治西四十里南流入洗馬溝(名勝志)¶
¶
　　裂帛湖　在宛平縣西玉泉山望湖亭之下裂帛泉¶
從石根溢為湖方廣數丈泉湧湖底狀如裂帛其¶
水澄鮮漾沙金色¶
¶
　　湧泉湖　在遵化州南湖不甚廣而泉水澄渟不竭¶
¶
　　樓子湖　在遵化州南十三里縱廣七里産蓮芡¶
¶
　　丹稜沜水　在宛平縣西¶
¶
　　聖祖御製文集¶
¶
<pb:KR2k0041_WYG_021-34a>¶
　　暢春苑之萬泉莊平地湧泉滙於丹稜沜循沜而¶
西至西勾注為小溪又南為陂者五六至東雉村¶
(今名慈家務)水入地中伏行至六里河重源濬發合聖¶
水龍泉東注巨馬¶
¶
　　清淀水　在固安縣東南發源西淀東流注聖水曰¶
劉公口¶
¶
　　易水　在文安縣西¶
¶
　　易水在文安縣西自保定縣流入(方輿紀要)¶
¶
<pb:KR2k0041_WYG_021-34b>¶
　　芹城水　在昌平州東北四十里¶
¶
　　芹城水出北山經芹城東又南注濕餘水(水經注)¶
¶
　　幢幢水　在昌平州西北虎峪山下飛瀑如布流二¶
三里至鵓鴿巖隠流不見或云舊治西北城下虎¶
眼泉是其復出䖏流入榆河¶
¶
　　涿水　在涿州西¶
¶
　　涿水源從大同得勝堡入至老班溝一之淶水一¶
之涿州(名勝志)¶
¶
<pb:KR2k0041_WYG_021-35a>¶
　　范水　在涿州西南自淶水縣流入合於巨馬河¶
¶
　　桃水　在涿州西北¶
¶
　　桃水受淶水於徐城自逎縣東逕涿縣故城下與¶
涿水合(水經注)¶
¶
　　甘泉水　在房山縣西北¶
¶
　　甘泉水出縣西山東南流逕西鄉城西而南注鳴¶
澤(水經注)¶
¶
　　按縣志大房山南孤山口東八里有東西南北¶
<pb:KR2k0041_WYG_021-35b>¶
四甘池村西村之水從石璧出凡七竇羅注為¶
池池中生魚止一目而味美疑即古甘泉水也¶
¶
　　防水　在房山縣東南源出大防山流逕羊頭阜俗¶
謂之羊頭溪¶
¶
　　霸水　在霸州南三里上流自白溝河分流逕州界¶
合拒馬河今淤¶
¶
　　滱水　在文安縣北舊自雄縣流入¶
¶
　　靈邱滱水東至文安入大河(漢書地理志)¶
¶
<pb:KR2k0041_WYG_021-36a>¶
　　清池水　在薊州東十五里周一頃餘四山圍繞水¶
色㶑灔可愛¶
¶
　　白澗水　在薊州西四十里發源盤山西峪流入沙¶
流河¶
¶
　　瀑水　在薊州西二十五里源出石山之麓有泉自¶
石罅噴出流經墖山之陰極清冷初夏或有氷浮¶
出¶
¶
　　灅水　在遵化州西北¶
¶
<pb:KR2k0041_WYG_021-36b>¶
　　灅水出俊靡縣世謂之車畚水又東南流與温泉¶
水合(水經注)¶
¶
　　夏澤　在三河縣西¶
¶
　　鮑邱水又東南入夏澤(水經注)¶
¶
　　今三河縣西有夏店疑因古夏澤為名(日知録)¶
¶
　　鳴澤　在涿州西¶
¶
　　鳴澤在范陽縣西十五里(括地志)¶
¶
　　黑城川　在宻雲縣北四十里平頂山後流入潮河¶
¶
<pb:KR2k0041_WYG_021-37a>¶
　　三藏川　一名三城水在宻雲縣東北其水三川派¶
合曰西藏川東藏川中藏川其合䖏曰三藏口下¶
流亦入於潮河¶
¶
　　麒麟窪　在保定縣北¶
¶
　　保定縣北有麒麟窪昔甞産麟於此又縣西有孝¶
順窪相傳唐太宗征遼萬馬所飲而成(方輿紀要)¶
¶
　　琅川淀　在東安縣南七十里白溝諸水下流也東¶
入磨乂港¶
¶
<pb:KR2k0041_WYG_021-37b>¶
　　金盞兒淀　在通州北二十五里廣袤三頃水上有¶
花如金盞因名¶
¶
　　不老淀　在三河縣西四里¶
¶
　　三角淀　在武清縣南八十里卽古雍奴水也¶
西至泉州雍奴東極於海謂之雍奴藪(水經注)¶
縣南有三角淀周圍二百餘里即雍奴水也自范¶
甕口王慶坨河及劉道口魚兒里諸水㑹於大沽¶
港入於海(名勝志)¶
¶
<pb:KR2k0041_WYG_021-38a>¶
　　東西五六里南北十餘里又東為四汊港四汊可¶
四五里又東為西沽三十里合運河達天津亦名¶
葦甸(縣志)¶
¶
　　東遊香淀　在寳坻縣南八十里又縣南二百五十¶
里有草頭沽淀及神堂兒淀又東南四十里有尋¶
思淀三十里有小淀九十里有月河淀一百三十¶
里有塌河淀又縣東五里有破淀東北五里有趙¶
淀東北二里有地扒拉淀又縣西十五里有&KR1064;淀¶
<pb:KR2k0041_WYG_021-38b>¶
十八里有蘇子淀三十里有商王淀¶
¶
　　水紋淀　在霸州東¶
¶
　　沿邉塘濼東起信安軍永濟渠西至霸州莫金口¶
合水紋淀得勝淀下光淀小蘭淀李子淀大蘭淀¶
為一水衡廣七十里縦十五里皆巨泊也(宋史河渠志)¶
¶
　　髙橋淀　在霸州東南七十四里一名大浪淀周圍¶
百里其西為栲栳圏衆流所聚也東南流為栁汊¶
河入文爾淀文爾淀在州東七十三里舊名堂二¶
<pb:KR2k0041_WYG_021-39a>¶
淀東分二流形如八字亦名八字河下流俱入吕¶
公河又州東有廻淀東西二十七里南北八里¶
¶
　　火燒淀　在文安縣東二十五里廣四十餘畝縣東¶
北有石溝河栁河急河三水聚流於此東入衞河¶
達於直沽又東北四十八里有石城淀又東北有¶
慈老淀黑母淀落坡淀四角淀狐貍淀¶
¶
　　三家淀　在大城縣東北五十里為文安靜海三縣¶
之交文大之水由此北下明萬厯中靜海民築堤¶
<pb:KR2k0041_WYG_021-39b>¶
障水文大兩縣俱被水害縣令梁綱請於撫按開¶
之又縣北十里有李字淀四十里有麻窪淀¶
¶
　　荷花淀　在保定縣西北中多種蓮夏月盛開香聞¶
十里又糧料淀亦在縣西北¶
¶
　　棗林淀　在薊州西¶
¶
　　百泉溪　在府西南十里麗澤闗平地有泉十餘穴¶
滙而成溪東南流為栁林河下流注於盧溝河¶
¶
　　道人溪　在宻雲縣東北石盤谷發源龍門流注縣¶
<pb:KR2k0041_WYG_021-40a>¶
西入潮河¶
¶
　　積水潭　即西海子也在都城西北隅¶
¶
　　積水潭在都城西北隅東西亘二里餘南北半之¶
西山諸泉從髙梁橋流入北水闗滙此或因内多¶
植蓮名蓮花池或因水陽有凈業寺名凈業湖從¶
德勝橋東下稍折而南直環北安門宫墻左右流¶
入禁城為太液池俗呼海子套(燕都逰覽志)¶
¶
　　黑龍潭　有三一在南城黑窰厰一在府西畵眉山¶
<pb:KR2k0041_WYG_021-40b>¶
一在房山縣西北皆禱雨之地也¶
¶
　　龍潭　在宛平縣西盧師山廣僅丈餘有巨石覆之¶
禱雨輒應¶
¶
　　玉淵潭　在宛平縣西十里元人丁氏故池堤栁環¶
抱沙禽水鳥多翔集其間為逰賞佳麗之所¶
¶
　　七里龍潭　在通州東二十里廣袤一頃旱禱多應¶
¶
　　玉斗渾　在昌平州百望山¶
¶
　　玉斗潭距百望山十二里茂草罨之深不可測(薊邱¶
<pb:KR2k0041_WYG_021-41a>¶
集)¶
¶
　　洗馬潭　在涿州西五里俗傳張桓侯洗馬䖏¶
¶
　　青龍潭　在房山縣西南二十五里¶
¶
　　文安潭　在文安縣北十五里¶
¶
　　渤海　在寳坻縣東南二百里西南接天津東接豐¶
潤界¶
¶
　　七里海　在寳坻縣東南(詳河渠)¶
¶
　　海子　在遵化州西南四十里縱深十數里為湯棃¶
<pb:KR2k0041_WYG_021-41b>¶
二河下流¶
¶
　　飛放泊　即南海子在都城南二十里¶
¶
　　南海子在京城南二十里舊為下馬飛放泊(明一統志)¶
南海子方一百六十里闢四門繚以崇垣設海戸¶
千人守視永樂以來嵗時蒐獵於此(大政記)¶
¶
　　七里泊　在宛平縣西北三十五里¶
¶
　　七里泊在碾莊自昌平州流經此合髙梁河(方輿勝覽)¶
¶
　　燕家泊　亦曰丁家潭在宛平縣西北二十五里廣¶
<pb:KR2k0041_WYG_021-42a>¶
袤五十餘畝東南流入玉淵潭¶
¶
　　桃河泊　在東安縣南五十里渾河水所滙也流入¶
三角淀¶
¶
　　蓮花泊　在東安縣南三十里流經葛漁城入武清¶
縣界¶
¶
　　南新莊泊　在通州舊漷縣南二十五里又縣西南¶
二十五里有栲栳垈飛放泊北八里有馬家莊飛¶
放泊¶
¶
<pb:KR2k0041_WYG_021-42b>¶
　　督亢陂　在涿州東南陂地廣衍跨連新城固安二¶
境¶
¶
　　魚藻池　在大興縣東南俗呼金魚池¶
¶
　　魚藻池居人界池為塘植栁覆之嵗種金魚為業¶
每端午日走馬於此(帝京景物畧)¶
¶
　　九龍池　在昌平州西北¶
¶
　　九龍池在紅門西翠屏山下泉出九穴穴鑿石為¶
龍吻瀦水為池(燕都逰覽)¶
¶
<pb:KR2k0041_WYG_021-43a>¶
　　仙人池　在昌平州西駐蹕山又蓮池在州東南龍¶
泉山甘露亭魚池在龍泉山觀音洞¶
¶
　　月池　在涿州西十五里盈三百畝泓渟湛澈其形¶
如月又紫池在州西南十五里¶
¶
　　乾池　在涿州西十五里其地窪下為衆流所歸然¶
未甞盈滿為患一名百尺乾¶
¶
　　洗馬溝　在宛平縣西南四十五里¶
¶
　　太湖南流入洗馬溝相傳光武北廵洗馬於此故¶
<pb:KR2k0041_WYG_021-43b>¶
名(名勝志)¶
¶
　　紅澗溝　在昌平州龍虎臺西十二里¶
¶
　　白祀溝　在永清縣西北又縣西有枯溝水自東安¶
縣流入¶
¶
　　八文溝　在東安縣東北源出縣東平地泉南入拒¶
馬河¶
¶
　　北涉溝　在涿州西北又南渉溝亦在州西北又西¶
南三十里有岐溝¶
¶
<pb:KR2k0041_WYG_021-44a>¶
　　北渉溝自淶水縣流入即洹水也南渉溝即督亢¶
水(方輿紀要)¶
¶
　　北渉溝南渉溝俱自良鄉縣流至涿州入桃¶
水(名勝志)¶
¶
　　漲水溝　在薊州北唐神龍中姜師度開¶
¶
　　青溝　在薊州盤山中¶
¶
　　青溝居盤之中羣峯圍繞水滙於一逆流而西自¶
天城寺水口出山(四正山居志)¶
¶
<pb:KR2k0041_WYG_021-44b>¶
　　龍灣　在香河縣有二大龍灣在縣南四十里又南¶
為小龍灣夏秋時合流入寳坻縣七里海¶
¶
　　月兒灣　在昌平州西南四十里又鹿角灣在州西¶
玉井灣在七空橋東南崖¶
¶
　　珠浦港　在通州東北二十五里中産蓮藕蘋茭大¶
為民利¶
¶
　　清沽港　在武清縣南八十里西接安沽港東合丁¶
字沽由直沽入於海¶
¶
<pb:KR2k0041_WYG_021-45a>¶
　　董公菴泉　在府西南五十里泉水湧出入良鄉縣¶
界¶
¶
　　龍泉　在良鄉縣西北十八里味甘美東流合鹽溝¶
河¶
¶
　　南務里河　在涿州南下流為栁河¶
¶
　　白浮泉　在昌平州東南又抱榆泉在州東四十里¶
德勝泉在鎮邉城永清泉在闗東南隅飲馬泉在¶
銀山南蕙泉在渤海所¶
¶
<pb:KR2k0041_WYG_021-45b>¶
　　龍王泉　在昌平州五里龍泉山龍王祠下自東麓¶
滴出石竇瀠洄清冽可愛下流入温餘河又州東¶
北二十里有珍珠泉七十里有䝉泉又州北五十¶
里有團泉西北三十八里有廣澗泉西北二里有¶
濯纓泉又州西南七十里有安泉又永液泉在州¶
西北翠屏山下¶
¶
　　新湯泉　在昌平州東南三十二里有海子水燠如¶
沸康熙五年鑿大池二砌以雕欄復疏細渠旁流¶
<pb:KR2k0041_WYG_021-46a>¶
四注皆甃以白石瑩潔如玉又州界有二温泉一¶
在州東南湯山下一在州西南三十二里湯峪山¶
下又州西有暖泉流出成河有灌溉之利¶
¶
　　百泉　在昌平州西南四里許平地湧出不可勝數¶
大者有三一曰原泉清深徹底一曰黃泉流沙渾¶
漫一曰響泉其聲如閘然寛廣亦不過丈許¶
¶
　　一畝泉　在昌平州西十五里約逕一畝故名又虎¶
眼泉在州西八里舊城下又馬眼泉在州西南二¶
<pb:KR2k0041_WYG_021-46b>¶
十里又冷水泉亦在州西南¶
¶
　　曲水泉　在順義縣東北二十五里泉水湧出南流¶
入白河¶
¶
　　渤海泉　在宻雲縣東三十里泉涌如珠¶
¶
　　白玉石塘泉　在房山縣西南五十里塘下突起一¶
泉清潔如玉有灌溉之利¶
¶
　　一斗泉　在房山縣上方山東北山㘭間相傳華嚴¶
祖師開山時有龍占此師叱之避盡挈其山泉以¶
<pb:KR2k0041_WYG_021-47a>¶
去師飛錫擊其尾留泉斗餘故名¶
¶
　　杖引泉　在房山縣西南¶
¶
　　杖引泉在縣西南六十里泉水涌出滙而成溪流¶
經涿州入胡良河(方輿紀要)¶
¶
　　白馬泉　在薊州西北三里又黑馬泉在州東北三¶
里¶
¶
　　凉泉　在薊州西¶
¶
　　去陽河一里許有泉出地中方廣丈餘盛暑彌凉¶
<pb:KR2k0041_WYG_021-47b>¶
名凉泉(方輿紀要)¶
¶
　　湧珠泉　在遵化州東南鐵厰北二里一名聖水泉¶
平麓積石泉自石罅中出湧流如珠可引以灌田¶
為居民利¶
¶
　　劍泉　一名茂公泉在遵化州西北十八里¶
¶
　　湯泉　在遵化州西化四十里福泉寺山下寛平約¶
半畝泉水沸出温可浴旁引為浴池¶
¶
　　本朝康熈年間¶
¶
<pb:KR2k0041_WYG_021-48a>¶
　　聖祖每臨幸焉¶
¶
　　滿井　在安定門東五里¶
¶
　　滿井徑五尺餘清泉突出冬夏不竭好事者鑿石¶
欄以束之水常浮起散漫四溢井旁蒼藤豐草掩¶
映小亭都人詫為竒勝(長安客話)¶
¶
　　義井　在宛平縣西十里或曰蜜井¶
¶
　　三潮井　在通州舊漷縣北門外朝清午緑晚紅故¶
曰三潮¶
¶
<pb:KR2k0041_WYG_021-48b>¶
　　潄玉井　在昌平州西北¶
¶
　　龍泉井　在平谷縣東十里明成祖駐蹕時鑿¶
¶
　　聖井　在順義縣¶
¶
　　順義縣有井一日三溢海潮則大溢相傳源與海¶
通民疏其水為渠灌田百餘畝號曰聖井(燕山叢録)¶
¶
　　永平府¶
¶
　　灤河　源出宣化府炭山東北流逕古北口邉外又¶
東南流至順天府遵化州由團亭塞入遷安縣境¶
¶
<pb:KR2k0041_WYG_021-49a>¶
　　又東南逕盧龍縣南又東南逕灤州東又南逕樂¶
亭縣西又南入於海即古濡水也¶
¶
　　漁陽郡白檀濡水出北遼西郡肥如濡水南入海¶
陽(漢書地理志)¶
¶
　　按白檀之濡即肥如之濡顔師古漢書注以肥¶
如之濡音乃官反白檀之濡音呼鵙反世遂疑¶
其為二及考水經濡水篇酈注引白檀之濡甚¶
明非有二也¶
¶
<pb:KR2k0041_WYG_021-49b>¶
　　濡水二源雙引夾山西北流出山合成一川東南¶
入安州界逕漁陽白檀縣故城又東南逕盧龍塞¶
又東南逕盧龍故城東又東南流逕令支故城東¶
自孤竹城東南逕主鄉北又逕牧城南分二水北¶
水枝出世謂之小濡水東逕樂安亭北東南入海¶
濡水東南流逕樂安亭南東與新河故瀆合又東¶
南至絫縣碣石山南入海(水經注)¶
¶
　　灤河源出金蓮川中由松亭闗北逕遷安東平州¶
<pb:KR2k0041_WYG_021-50a>¶
西瀕灤州入海也(元史河渠志)¶
¶
　　灤河源出宣府西百二十里之炭山東北流逕雲¶
州堡北六十里馬營堡南二十餘里又北流經故¶
桓州南入舊開平衞境東南流古北口邉外小興¶
州東又東南與九流河及諸小水合勢始大由遵¶
化東北團亭塞入内地經永平府遷安縣至府西¶
又經灤州東至樂亭縣南入於海自源徂流横亘¶
於北境葢千有餘里(方輿紀要)¶
¶
<pb:KR2k0041_WYG_021-50b>¶
　　按灤河導源宣化下逹樂亭千里而遥羣川胥¶
㑹明李實北使録灤水濶不盈丈而中甚深其¶
色青緑土人呼曰商都宋琬永平府志灤水於¶
開平界東流七百里為九流河此其西北道也¶
逶迤而東有栁河自西來入之栁河即遼史所¶
云自松亭趨栁河者在遵化州北口外灤河又¶
東寛河自都山以西來入之寛河水產金沙一¶
名豹河流百里入灤都山在遷安縣北百里元¶
<pb:KR2k0041_WYG_021-51a>¶
史亦謂之烏都山也灤河又東南過潘家口鐵¶
門闗水注之鐵門闗水源出口外自鐵門闗入¶
口又西出喜峯口而入於灤灤河又東入團亭¶
寨口内地矣又東南逕桃源莊與潵河合(潵河詳後)¶
灤河又東至中峯山與恒河合(恒河詳後)灤河又東¶
過唐山與長河合(長河詳後)灤河又東至官寨與清¶
河合(清河詳後)灤河又東過黄臺山之箕石去遷安¶
縣三里納要孤水水源出遷安北小寨南逕要¶
<pb:KR2k0041_WYG_021-51b>¶
孤山麓南至盧溝堡注灤俗亦謂之三里河灤¶
河至此其勢愈大每夏秋水盛波濤淜湃渺若¶
江湖又南入盧龍縣界又南出其縣西過清節¶
廟祀伯夷叔齊者也又南至虎頭口與漆河合¶
俗傳為漢李廣射虎䖏又南至偏涼汀入灤州¶
界與横河合(横河漆河俱詳後)偏涼汀南去州五里其¶
地山環水繞林木森爽無風自涼故名灤河又¶
南逕巖山石橋與别故河合(别故河詳後)灤河又南¶
<pb:KR2k0041_WYG_021-52a>¶
五十里至岳婆沙港入樂亭縣界東岐為二左¶
曰胡盧河由縣東界南流入海今淤右曰定流¶
河由縣西北至劉家墩入海海水青黒而灤河¶
清碧入海五十里不溷是為緑洋溝土人亦名¶
强河宋琬云樂亭地勢原衍二河夾送俯臨綠¶
洋平疇沃野隣邑稱羡焉¶
¶
　　漆河　在盧龍縣西門外源出口外土人亦呼為烏¶
填河入桃林闗鹿尾山諸水㑹之又南經燕河營¶
<pb:KR2k0041_WYG_021-52b>¶
合青龍河又南經縣西又南至虎頭石與灤河合¶
漆水源從境外十八盤北旱落兀素百五十里阿¶
老各泉至蔡家谷合下二百三十里為三岔口又¶
二十里土人呼烏填河入桃林闗鹿尾山諸流㑹¶
之南行至峯山西至於燕河(永平府志)¶
¶
　　青龍河入盧溝境與漆河合下虎頭㑹灤(遷安縣志)¶
¶
　　按漆河即古元水也水經注元水出肥如東北¶
元溪西南流右合盧水肥如故城在盧龍北地¶
<pb:KR2k0041_WYG_021-53a>¶
界桃林闗元溪即府志所云鹿尾山諸水也盧¶
水即青龍白洋二河桑欽所云盧水二渠大沮¶
小沮合而入元者也漢書地理志肥如盧水南¶
入元水元水東入濡今青龍白洋入漆漆又入¶
灤則漆之為元無疑¶
¶
　　温河　在盧龍縣北十二里源出部落嶺西南流入¶
漆即古温水也俗曰肥如水¶
¶
　　温水出肥如城北西流注於元(水經注)¶
¶
<pb:KR2k0041_WYG_021-53b>¶
　　城北十二里温泉曰肥如水初由上水闗入城中¶
行繞出下水闗注漆數經水患乃塞上闗堤水由¶
城外西行南流入漆(永平府志)¶
¶
　　白溝河　在盧龍縣東南十五里源出陽山繞城東¶
北西流入青龍河即古陽樂水也¶
¶
　　陽樂水出東北陽樂縣西南入於沮水謂之陽口¶
(水經注)¶
¶
　　古陽樂縣東北陽山出泉曰白溝過大石如槽俗¶
<pb:KR2k0041_WYG_021-54a>¶
謂之驢槽其西南為陽口(永平府志)¶
¶
　　淘金河　在盧龍縣西南源出筆架山東北諸山谷¶
中西流入灤河其水產金地名沙金厰¶
¶
　　青龍河　亦曰凉河在遷安縣東北七十里源出都¶
山東由冷口闗流入逕建昌營南與白洋河㑹又¶
南逕盧龍西南入於漆即古盧水之小沮也¶
小沮水發冷溪世謂之冷地又南得温泉水口注¶
之又南流與大沮水合而為盧水也(水經注)¶
¶
<pb:KR2k0041_WYG_021-54b>¶
　　謂凉河者乃青龍源從都山東南龍王廟豹崖之¶
三岔又二十里合寺兒崖三温泉十里入冷口闗¶
冬煖夏凉謂之冷池至建昌營南六里為峯山青¶
龍過而下至孤竹故城之陰中流有石為砥柱焉¶
(永平府志)¶
¶
　　白洋河　在遷安縣東北四十里即大沮水也源自¶
白羊口流逕石門堡至建昌營南合青龍河¶
盧水出肥如縣東北沮溪謂之大沮又西南小沮¶
<pb:KR2k0041_WYG_021-55a>¶
水注之合為盧水入於元(水經注)¶
¶
　　白洋河從境外入闗下泉湧不竭南繞石門白道¶
諸流至建昌營南而通青龍(永平府志)¶
¶
　　按青龍入口而為冷池正酈道元所云小沮水¶
發冷溪者也白洋入口而繞石門白道諸流即¶
酈道元所云水出沮溪謂之大沮者也青龍以¶
出冷池故兼凉河之稱漆水以合青龍故又兼¶
攝青龍之號近志竟以青龍為漆水而以白洋¶
<pb:KR2k0041_WYG_021-55b>¶
為小沮於是求所謂大沮而不得遂以盧龍東¶
南之白溝當之誤甚¶
¶
　　潵河　在遷安縣西北一百六十里源出口外由龍¶
井闗流入至縣西漢兒莊南東注灤河¶
¶
　　潵河之源正一旁二一曰黒水自龍井闗口外七¶
十里喬家嶺河多石溢涸有常發於半嶺由三臺¶
闗南入一曰横木南自洪山舊闗嶺西從三道嶺¶
雨溢則深二丈廣倍之晴則廣不過丈深尺合闗¶
<pb:KR2k0041_WYG_021-56a>¶
北出口外孤石西入潵其正源自黄崖陰過大安¶
山後黄門子二百餘里㑹横水而入龍井闗合黑¶
水過漢兒莊繞釣臺北至桃源莊入灤(永平府志)¶
¶
　　恒河　亦曰横河在遷安縣西北一百里源出景山¶
之北經三屯城北而東合山谷諸水過中峯山而¶
西入灤¶
¶
　　恒河源出三屯城西景山王四家峪流達城北而¶
東三里㑹山麓諸流廣二丈深數尺至遷安中峯¶
<pb:KR2k0041_WYG_021-56b>¶
西與灤合(永平府志)¶
¶
　　長河　在遷安縣西北九十里源出口外流入董家¶
口闗東逕青山營又逕太平寨西過稔子口合於¶
灤¶
¶
　　灤過唐山合長河河自口外聶門龍鬚三岔入董¶
家口而東下及青山闗營合駐操營南太平寨西¶
二十里而下稔子口(永平府志)¶
¶
　　清河　在遷安縣西北七十里有二源一出大嶺寨¶
<pb:KR2k0041_WYG_021-57a>¶
西二里之温泉一出口外之水湖洞至城子嶺合¶
流而入口逕太平寨合蛤螺河蛤螺河即口外之¶
乾河川亦由城子嶺而東與清河合流過長峰嶺¶
至官寨下入灤¶
¶
　　三里河　在遷安縣東三里即要孤水也(詳灤河)¶
¶
　　煖泉河　在遷安縣東北五十里源出劉家口西有¶
泉三湧出如瀑布并流為河至徐流南入青龍河¶
為水田即古温泉水也¶
¶
<pb:KR2k0041_WYG_021-57b>¶
　　温泉水出東北温溪自溪西南流入小沮水(水經注)¶
劉家闗西之煖河過徐流營北温泉長流可稻(永平¶
府志)¶
¶
　　按此温泉在遷安之北非盧龍縣北之温水也¶
近志多混而為一訛甚¶
¶
　　沙河　在遷安縣西北四十里源出縣西北横山之¶
赤崖東流至松各莊合石河又東南經沙河驛過¶
灤州西又東逕豊潤縣界又東南入於海¶
¶
<pb:KR2k0041_WYG_021-58a>¶
　　横山在遷安縣西北五十里其下寺曰赤崕泉突¶
出而南為沙河經好樹村東流至松各莊合石河¶
過七家嶺至院頭與王家河合至新莊束草子屯¶
下合衆流經沙河驛至灤州西四十里海子崖莊¶
長灣入之大小水泊經孫溝永登屯入之經栁林¶
莊自宜安社迤邐而南至北栁河社經豐潤越支¶
社界轉東南達於海(永平府志)¶
¶
　　石河　有二一在遷安縣西三十里源出縣西北横¶
<pb:KR2k0041_WYG_021-58b>¶
山之血石嶺東流入沙河¶
¶
　　横山前為血石嶺石色如之有泉清冽可掬冬草¶
青花白雖嚴栗不稿為石河之源河多石故名(永平¶
府志)¶
¶
　　石河自血石嶺發源至劉全莊與沙河合(遷安縣志)¶
一在撫寜縣東源出口外流逕石門寨東又南至¶
山海闗合南北二闗河至南海口入海¶
¶
　　石河源出口外龍潭城子谷過大小毛山及栁河¶
<pb:KR2k0041_WYG_021-59a>¶
諸堡而西為石門下山南闗下由八里而西入闗¶
城右三里許紅花店自南闗入者㑹之其石叢積¶
褰裳可渉秋潦漲急險不可厲(永平府志)¶
¶
　　渝河　在撫寧縣東二十里源出口外逕縣東北偏¶
頂山之平臺又南逕桃兒峪又東逕連峰山西合¶
駙馬寨前水亦曰獅子河又曰蒲泥河又南入於¶
海¶
¶
　　臨渝有渝水首受白狼東入塞外又有侯水北入¶
<pb:KR2k0041_WYG_021-59b>¶
渝　白狼水北逕黄龍城東又東北出東流為二¶
水右水疑即是渝水渝水南流東屈與一水㑹世¶
名之曰㯼倫水疑即地理志所云侯水又東南逕¶
女羅城東又南逕營邱城又東南入海(水經注)¶
渝河源出塞外古瑞州境東南流至連峰山西一¶
名獅子河出菱芡蒲魚為民利亦名泥蒲河又入¶
於海(方輿紀要)¶
¶
　　陽河　亦名洋河在遷安縣西里許源出界嶺口外¶
<pb:KR2k0041_WYG_021-60a>¶
裂坨山流逕縣東南紫荆山下入於海後西徙二¶
里¶
¶
　　本朝康熈七年復歸故道所徙之道遂湮¶
¶
　　湯河　在撫寜縣東北六十里源出湯泉寺山經海¶
陽店南流逕秦皇島入海又張果老河亦在縣東¶
陽泉寺之别派也下流合陽河入海¶
¶
　　松流河　在撫寜縣西北十二里源出奴望東山中¶
流逕背陰舖至石河莊東入洋河¶
¶
<pb:KR2k0041_WYG_021-60b>¶
　　潮河　在昌黎縣南二十五里縣境羣川之下流也¶
滙上源諸水以達於七里海亦名馬家河漢書遼¶
西郡絫下官水南入海又有揭石水賔水皆南入¶
官官水疑即潮河揭石疑即急流賔水疑即飲馬¶
也¶
¶
　　飲馬河　在昌黎縣南五里源出盧龍縣界谿谷中¶
流經縣西安山下又東流為沙河至縣西十八里¶
合深紅河又東南流至縣南八里有紅橋跨其上¶
<pb:KR2k0041_WYG_021-61a>¶
金人所置也又南合潮河¶
¶
　　深紅河　在昌黎縣西十八里源出凈影池長峪石¶
諸川南流合飲馬河¶
¶
　　兩河　在昌黎縣西南八里各川至此合而為二因¶
名其在西者曰泉河源出青溝營而至興寜屯亦¶
曰土橋河其在南者曰繞灣河源出茶芽山而繞¶
安山之東麓亦曰安山河又梭頭河在縣西北三¶
十里源出道者鳳皇諸川以上三河皆合深紅而¶
<pb:KR2k0041_WYG_021-61b>¶
達於飲馬¶
¶
　　急流河　在昌黎縣西門外源出龍潭水巖至縣西¶
南里合飲馬河入海¶
¶
　　套裡河　在昌黎縣西南五十里源出龍山過静安¶
堡入樂亭¶
¶
　　青河　一在灤州南二十里源出州西五子山東五¶
里有大泉騰沸流逕州南八里曰八里河又經料¶
馬臺邱官營伏入地中俗名地橋又東南二里經¶
<pb:KR2k0041_WYG_021-62a>¶
閻家莊復現為龍溪亂泉突湧分為二派一出南¶
閘頭東南行一百三十里經樂亭西南馬頭營達¶
綠洋溝入海是為西清河一經龍堂寺其水清可¶
鑑亦名清水河又西南經破橋又西合泝河折而¶
西南至沙溝又六里至澤頭合古懂河又西南經¶
髙家莊合大田泊又南至公安橋又西南四十五¶
里至蠶河口入海水經注清水出海陽縣東南流¶
逕海陽城東又南十里許西入九過注海葢即今¶
<pb:KR2k0041_WYG_021-62b>¶
龍堂南出之派也秦漢以來此為漕運故道閘迹¶
尚存龍溪南北原隰平衍泉温而土肥今冉各莊¶
諸䖏營田千畝緑疇黄茂稱沃壤矣¶
¶
　　泝河　在灤州西即古素水也¶
¶
　　素水出令支縣之藍山南合新河又東南入海(水經¶
注)¶
¶
　　大泝河在州西十八里源發盧龍縣馬家莊經栗¶
園折而南經三岔院折而西轉佛住山南經楊家¶
<pb:KR2k0041_WYG_021-63a>¶
院合董家灣又東南經芹菜山波落橋又南合蓬¶
臺港又東南經于家泊入青河又有小泝河在州¶
西十二里發源烽火山東流經拐頭過雙山入大¶
泝(灤州志)¶
¶
　　古懂河　在灤州南四十里源出倴城南流經石橋¶
入青河¶
¶
　　䧟河　在灤州南五十里源出州西南五十里於家¶
泊㑹破風港於倴城西其北十里為龍堂河源自¶
<pb:KR2k0041_WYG_021-63b>¶
李家莊流為七里港又北十里為吳家河源自青¶
河又有䋲家河源自榆子林社遊觀莊羣流胥㑹¶
倴城而與䧟河合經曲王店孫家坨至王塜港瀰¶
漫於白沙坨南又經胡家莊至印步甸别為周家¶
河又西經梁魚溝南經天井達蠶叢口而入海¶
¶
　　靳家河　在灤州西八十里一名小青龍源自遊觀¶
莊南流逕司一司二社又南二十里合黄坨河其¶
黄坨河亦自遊觀南流至此而合又經柏家莊寛¶
<pb:KR2k0041_WYG_021-64a>¶
頭河散流於潮河○潮河即黑洋海口東派也海¶
水蕩潏流延百餘里¶
¶
　　陡河　在灤州西其上源曰舘水源出遷安縣舘山¶
南徑羅家嶺小龍皂角二灣又經梯子嶺至偏山¶
臨水院又合黄花港入牤牛橋為牤牛河又西南¶
至榛子鎮東南㑹龍灣河又西㑹唐家河而至州¶
西八十五里之雙橋㑹板橋水即豐潤之泉水河¶
也又南經石城西為石溜河又南經唐山橋名大¶
<pb:KR2k0041_WYG_021-64b>¶
河又南與帥家河合為官渠河自石城以南灤州¶
與豐潤分界¶
¶
　　灤州陡河在州西百二十里其上源曰館河自遷¶
安縣流入界經偏山南流合衆水又西入豐潤界¶
(方輿紀要)¶
¶
　　陡河在縣南三十五里發源於遷安縣舘山由牤¶
牛橋而來(豐潤縣志)¶
¶
　　龍灣河　在灤州西北九十里發源羅家嶺南三里¶
<pb:KR2k0041_WYG_021-65a>¶
南逕皂角灣梯子嶺亦名黄崖河至榛子鎮東五¶
里橋合煖泉入牤牛橋河其煖泉在州西九十里¶
東南入龍灣河¶
¶
　　唐家河　在灤州榛子鎮西源出狼窩舖崖下東流¶
逕冷家灣南入牤牛橋河¶
¶
　　官渠河　在灤州西南陡河帥家河下流也(陡河見前)¶
帥家河源出州西六十里白雲山南之水峪西南¶
經孩兒屯官套至石城東又西南為小河又西南¶
<pb:KR2k0041_WYG_021-65b>¶
與陡河合而為官渠河又南由豐潤縣又南入州¶
境達於海¶
¶
　　按漢書地理志海陽有龍鮮水東入封大水封¶
大水南入海水經注封大水出新平縣西南龍¶
鮮水出縣西北馬頭山二源俱導南合一川東¶
流注大水新平故城在今州西即漢之新安平¶
也龍鮮出其西北疑即今之舘水矣封大經其¶
西南或即是陡河之下流所謂官渠者也¶
¶
<pb:KR2k0041_WYG_021-66a>¶
　　王家河　在灤州西一百二十里源出曹家口社南¶
經鄭家莊至豐潤胥家莊漫入白塲達於海¶
¶
　　横河　在灤州北七里源出盧龍縣獨子山南逕横¶
山營又東至泡皮淀經榆山後偏凉汀合灤即古¶
瓠溝水也¶
¶
　　瓠溝水出孤竹城東南東注濡水(水經注)¶
¶
　　灤州横河自盧龍界流入遶横山之麓故名(方輿紀要)¶
¶
　　別故河　在灤州西南其源有四一出縣西北二里¶
<pb:KR2k0041_WYG_021-66b>¶
廟兒山東逕柏樹莊髙家坎至演武亭此正流也¶
一自演武亭東北逕蓮花池是為金魚泉一自菉¶
荳灣過巖山而下是為玉帯河一自劉官營而東¶
是為五里河四流胥㑹於演武亭西堰而為别故¶
河經巖山石橋下合於灤河流日久故道漸堙雍¶
正四年復舊疏通播流灌溉水利滋廣¶
¶
　　中淀河　在樂亭縣東十五里又有賈家河董家河¶
杜家河宋家河戴家河俱灤之支流也¶
¶
<pb:KR2k0041_WYG_021-67a>¶
　　介馬河　在樂亭縣十五里又有狼河新寨河皆西¶
清之支流也¶
¶
　　采亭橋河　在玉田縣西二十里源出縣東北三樂¶
臺山西南流㑹螺山寺泉又南流至寳坻縣之潮¶
河其水清冽而泥藍如靛即古藍水也亦名藍泉¶
藍水出北山東屈而南流逕無終故城東(水經注)¶
玉田縣西北有水其色蔚藍可愛曰藍水其土如¶
靛蓄靛者恒取土和靛賣之(燕山叢錄)¶
¶
<pb:KR2k0041_WYG_021-67b>¶
　　藍泉出三樂臺下流入薊運夾河瀦水為湖(玉田縣志)¶
¶
　　小泉河　在玉田縣東北源出小泉山經城東孟家¶
泉達城南光沙泉而南滙為一河入寳坻縣白龍¶
港¶
¶
　　小泉山在玉泉縣東二十五里上有泉出石罅西¶
南流入白龍江(名勝志)¶
¶
　　雙城河　在玉田縣東二十五里源出常山旁無堤¶
堰每泛濫為害明萬厯中縣令葉重第甞濬渠引¶
<pb:KR2k0041_WYG_021-68a>¶
入還鄉河¶
¶
　　泉水河　源出豐潤縣東北水頭山有泉二泓噴出¶
如珠南流逕王官營達於板橋有灤州之圍山瀑¶
布水自松梁社來滙為板橋河又南逕峰山入陡¶
河¶
¶
　　韓城鎮河　在豐潤縣南五十里韓城鎮源出車軸¶
山流經鎮北又西流㑹還鄉河¶
¶
　　沙流河　在豐潤縣西四十里源出縣北五十里之¶
<pb:KR2k0041_WYG_021-68b>¶
黨峪山下流逕両山口又西南至姑嫂橋合還鄉¶
河¶
¶
　　北闗河　在山海闗北二里源出闗外由北水闗穿¶
長城流入經西闗南流入石河又南闗河在闗南¶
二里亦入石河¶
¶
　　九門水　在撫寜縣東北一片石闗東有水分九道¶
而下故名¶
¶
　　聖水　在撫寜縣東北茶芽山水不盈勺飲之不竭¶
<pb:KR2k0041_WYG_021-69a>¶
名曰聖水¶
¶
　　箭桿水　在撫寜縣東北自口外花果山水簾洞入¶
箭嶺闗西夾山四里下入洋河又中桑水自馬司¶
嶺西入口下流亦入洋河¶
¶
　　浭水　在豐潤縣北俗名還鄉河源出遷安縣西北¶
七十里蠶莊自弔水院崖兒口流經縣城北松林¶
莊又西流由玉田鴉鴻橋達寳坻潮河入於海即¶
古唐水也亦名庾水又曰雲浭水¶
¶
<pb:KR2k0041_WYG_021-69b>¶
　　右北平郡無終浭水西入海過郡二行六百里(漢書¶
地理志)¶
¶
　　玉田縣庾水即豐潤之浭水或又謂之雲浭水(方輿¶
紀要)¶
¶
　　浭水源自崖兒口經豐潤玉田由運河入海凡水¶
皆自西而東此水獨西故名還鄉河(燕山叢錄)¶
¶
　　明初用遮洋船從直沽入海轉餉薊州天順二年¶
開直沽河嵗乆復湮嘉靖四十五年詔濬豐潤還¶
<pb:KR2k0041_WYG_021-70a>¶
鄉河轉運太平等寨軍餉於北齊莊張官屯鴉鴻¶
橋特設三閘以瀦水焉(水部偹攷)¶
¶
　　按浭水京東之巨浸也玉田豐潤両邑資其灌¶
溉向來河狹堤卑每虞泛溢今劉欽荘王木匠¶
莊俱開直河一道舊流得以両䖏分㵼堤堰拓¶
廣更加培厚沿河一帯數十里亦皆建閘開渠¶
洪濤胥為膏澤矣¶
¶
　　黄洛水　水經注黄雒水北出盧龍山南流入於漆¶
<pb:KR2k0041_WYG_021-70b>¶
明一統志云即鐵門闗河永平府志又云即長河¶
未詳孰是¶
¶
　　緩靈水　漢書地理志海陽有緩靈水南入海或云¶
即灤州沙河¶
¶
　　巨梁水　水經注巨梁水出土垠縣陳宫山西南流¶
經觀鷄山亦謂之觀鷄水按土垠今豐潤縣也縣¶
志縣東北三十里有觀鷄山有寺在水東蓋即觀¶
鷄水也¶
¶
<pb:KR2k0041_WYG_021-71a>¶
　　海　在府南一百六十里東際遼海西抵直沽南達¶
登萊浩瀚千有餘里¶
¶
　　七里海　在昌黎縣東三十里¶
¶
　　七里海延袤三十餘里中有菱芡魚蠏之利居民¶
頼焉亦名七里灘(明一統志)¶
¶
　　海至昌黎縣北出七里而羸曰漠海亦曰七里灘¶
(永平府志)¶
¶
　　黑洋河海口　在撫寕縣南¶
¶
<pb:KR2k0041_WYG_021-71b>¶
　　海自直沽新橋赤洋而東勢漸趨北昔時運道從¶
黑洋河一帯抵昌黎登岸達山海闗(方輿紀要)¶
¶
　　戴家河海口　在撫寜縣東南四十里明時由海運¶
饋山海闗此為積儲之地¶
¶
　　交流河海口　在灤州南¶
¶
　　東距蚕叢口二十里名林裡河亦名交流河乃灤¶
溢入青青溢入䧟䧟溢入潮而為氾為坨為滎為¶
盓矣(永平府志)¶
¶
<pb:KR2k0041_WYG_021-72a>¶
　　長春淀　在灤州西南一百二十里長春社¶
¶
　　石城有長春淀舊名大定淀大定二十年更(金史地理¶
志)¶
¶
　　蒲泊　在昌黎縣東南二十五里¶
¶
　　源出海眼夾蓮峰樵夫諸川而下惠民塲東南入¶
海(永平府志)¶
¶
　　大田泊　在灤州南之獨莫城南雖旱不竭流合青¶
河¶
¶
<pb:KR2k0041_WYG_021-72b>¶
　　大水泊　在灤州西南七十里源出土山任郎莊流¶
經赤堠社曰漢王渠南播為小水泊又逕孫家溝¶
永登屯合沙河¶
¶
　　新河故道　在灤州樂亭縣界¶
¶
　　新河故凟自雍奴縣承鮑邱水東出謂之鹽闗口¶
魏太祖與泃口俱導也世謂新河矣新河又東北¶
出逕右北平絶泃渠之水又東北逕昌城縣故城¶
北新河又東為二水枝凟東南入海新河自枝渠¶
<pb:KR2k0041_WYG_021-73a>¶
東出合封大水謂之交流合水新河又東出海陽¶
縣與緩靈水㑹新河又東與素河㑹謂之白水口¶
新河又東至九過口枝分南注海新河又東逕海¶
陽故城南新河又東與清水㑹新河東絶清水又¶
東木䆒水入焉新河又東左迤為孔陽孤淀新河¶
又東㑹於濡(水經注)¶
¶
　　新河套在縣西二十五里夾於清灤之間即古新¶
河也(樂亭縣志)¶
¶
<pb:KR2k0041_WYG_021-73b>¶
　　按水經注新河自雍奴而達於海陽海陽㑹灤¶
州雍奴即武清鮑邱水即潞河也葢新河横亘¶
於南北而灤潞得以交通故饋運相接自此渠¶
發而東餉遂由海道風帆浪舶時日靡定矣¶
¶
　　蓮池　在灤州西三里金魚泉亭下廣三畝引金魚¶
泉注之下入於别故河有斷碑存焉¶
¶
　　凈影池　在昌黎縣孤山頂昔有異人幻影於此下¶
流入深紅河¶
¶
<pb:KR2k0041_WYG_021-74a>¶
　　卑耳溪　在盧龍縣¶
¶
　　管子齊桓公二十年征孤竹未至卑耳之溪十里¶
塌然止瞠然視援弓將射謂左右曰見前乎左右¶
對曰不見公曰寡人見長尺而人物具焉冠右袪¶
衣走馬前豈有人若此乎管仲對曰臣聞登山之¶
神有俞兒者長尺而人物具焉走馬前走導也袪¶
衣示前有水右袪衣示從右方渉也至卑耳之溪¶
有贊水者從左方渉其深至冠右方渉其深至膝¶
<pb:KR2k0041_WYG_021-74b>¶
己渉大濟桓公拜曰仲父之聖至此(水經注)¶
¶
　　今自孤竹南出則大海矣而滄海之中山望多矣¶
然卑耳之川若贊溪者亦不知所在也昔在漢世¶
海水波襄吞食地廣當同碣石淪洪波也¶
¶
　　按府志距盧龍縣西十五里為孤竹山有水滙¶
於灤疑即古卑耳溪也其俞兒山疑即以神而¶
名酈道元説似不足盡信¶
¶
　　龍潭　在府城東北燕河營城北八里有石門両山¶
<pb:KR2k0041_WYG_021-75a>¶
如壁中為龍潭¶
¶
　　龜龍津　在遷安縣東北羅家屯南八里灤河自西¶
繞東両阜雄峙参差怪石夾為深潭水中石上有¶
龜龍影謂之龜龍津¶
¶
　　綠灣　在撫寜縣西北五里滑子山下松流河逆而¶
環之其曹西莊入洋灣中有蛙不鳴¶
¶
　　海子長灣　在灤州西四十里產菱芡魚蝦下流入¶
沙河¶
¶
<pb:KR2k0041_WYG_021-75b>¶
　　獅子灣　在灤州西七十里渟洄靚碧東流為石溜¶
河¶
¶
　　龍堂灣　在豐潤縣南豐潤負山帶海湧地成泉城¶
南一帶平疇萬頃土膏滋潤有龍堂灣王家河泥¶
河汊河皆混混源泉冬夏不涸舊時王家河汊河¶
流入大泊龍堂灣泥河西入薊運播溉未廣今於¶
四河之間多開溝洫復引陡河為大渠交相貫注¶
原隰勻勻水泉疏衍利滋溥矣¶
¶
<pb:KR2k0041_WYG_021-76a>¶
　　唐王港　在灤州西南百里所產雈蒲鳬鴨菱藕之¶
屬鱗介不計也又齊家港于家港在州西北咸資¶
蓄牧¶
¶
　　蓮塘　在玉田縣北里許講武䑓後¶
¶
　　温泉　一在撫寜縣東北三十里孤石谷可愈疾一¶
在昌黎縣西一里平地突出冬夏不變府境温泉¶
不一唯此二䖏及徐流營北者為最著(徐流營詳煖泉河)¶
¶
　　洗心泉　在昌黎縣西北黑鶯峪飛流千尺横空如¶
<pb:KR2k0041_WYG_021-76b>¶
練下注為龍潭深三丈許四時出雲旱禱輒應¶
¶
　　扶蘇泉　在灤州西北十五里俗曰甘泉¶
¶
　　灤州有扶蘇泉甚甘美秦太子扶蘇北築長城甞¶
駐此(遼史地理志)¶
¶
　　孟家泉　在玉田縣東五里自小泉至孟家泉僅數¶
里凡一百二十餘折而達鴉洪橋¶
¶
　　光沙泉　在玉田縣南三里泉湧沙出凈細光明土¶
人取以攻玉冬月水中煖氣如霧亦名煖泉光沙¶
<pb:KR2k0041_WYG_021-77a>¶
泉在玉田縣南攻玉所用(寰宇通志)¶
¶
　　螺山寺泉　在玉田縣西四十里流入采亭橋河¶
¶
　　醴泉　在豐潤縣其水甘冽¶
¶
　　五泉　在山海衞西北五泉山流分五道注為鴨子¶
河入石河¶
¶
　　魚井　在盧龍縣劉家營北一里滿而不溢魚常出¶
没¶
¶
　　滿井　在撫寜縣牛頭崖營西北百餘家共之隨汲¶
<pb:KR2k0041_WYG_021-77b>¶
而滿大旱亦然¶
¶
　　靈泉井　在豐潤縣東北¶
¶
　　靈泉水出腰帶山南百餘歩上有石崖竇深尺許¶
泉注其中西為大嶺山行旅所經也(名勝志)¶
¶
　　龍泉井　在豐潤縣陳宫山南一石鑿成泉水湧出¶
每六月後即溢至冬乃止故又曰溢泉井¶
¶
　　神惠井　在豐潤縣南韓城鎮一里許居民耕田得¶
古磚井汲其水有藥氣病者禱飲之輒愈土人因¶
<pb:KR2k0041_WYG_021-78a>¶
建藥王廟於其地¶
¶
　　雙文井　在山海衛學前西偏西衛城七十餘里井¶
皆鹹惟二井甘美¶
¶
¶
¶
¶
¶
<pb:KR2k0041_WYG_021-78b>¶
¶
¶
¶
¶
¶
¶
¶
¶
　　畿輔通志巻二十一¶
¶
