# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:17.579863
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 28
<pb:KR2k0041_WYG_028-1a>¶
　　欽定四庫全書¶
¶
　　畿輔通志卷二十八¶
¶
　　學校¶
¶
　　記曰建國君民教學為先故家有塾黨有庠州有序¶
國有學所以興禮樂礪賢能厚人倫美風俗也教化¶
之行建首善自京師始故稽古禮文始立學而釋奠¶
大昕鼓徴興秩節以事先師以及憲老乞言卜禘而¶
視學天子皆躬親焉葢建極以綏猷由近以及逺所¶
<pb:KR2k0041_WYG_028-1b>¶
以樹之風聲以為四方所則傚也我¶
¶
　　國家崇儒重道典學右文一準三代盛時之法我¶
¶
　　世祖章皇帝躬親庶政首舉釋奠之禮萬邦黎獻莫不喁然¶
鄉風我¶
¶
　　聖祖仁皇帝躬臨太學者三¶
¶
　　御製¶
¶
　　至聖先師孔子及四賢贊又為文以訓飭士子康熙五十¶
四年¶
¶
<pb:KR2k0041_WYG_028-2a>¶
　　詔曰畿輔之地乃王化所先朕頻年春巡水淀厯村莊誦讀¶
者少雖窮鄉僻壤皆宜立義學移風易俗莫善於斯¶
¶
　　聖謨洋洋雖虞帝之教胄周王之作人豈是過歟我¶
¶
　　皇上嗣位之初¶
¶
　　特諭禮官前古視學皆曰幸非所以尊先師正名義也自¶
今以往凡公牒祝詞並宜稱詣追封孔子以上五世皆¶
王爵增加鄉㑹試及嵗科入學定額而京兆所舉禮部¶
所進惟直𨽻為多¶
¶
<pb:KR2k0041_WYG_028-2b>¶
　　列聖相承所以陶冶羣材者教思無窮海隅日出莫不風動¶
而况地近首善沐教化之尤先者乎夫奉揚德意以¶
彰文治者有司之責也故因譜畿内之學校而究宣¶
焉¶
¶
　　順天府¶
¶
　　順治九年奉¶
¶
　　勅刊立臥碑設於明倫堂之左曉示生員永為遵守¶
¶
　　康熙四十一年¶
¶
<pb:KR2k0041_WYG_028-3a>¶
　　御製訓飭士子文頒行直省各學每月朔望令儒學教官傳¶
¶
　　集該學生員宣讀訓飭務令遵守¶
¶
　　雍正元年題定直省學臣通飭府州縣衛教授教諭¶
訓導凡所管生員立定程課令其時至學宫面加考¶
校其新進生員照國子監坐監之例令在學舍肄業¶
俟下案新生至學為滿或有家貧親老勢難乆居學¶
舍者亦必分題校藝每月定期幾次無使曠業三年¶
¶
　　聖諭廣訓萬言諭¶
¶
<pb:KR2k0041_WYG_028-3b>¶
　　御製朋黨論頒發各省學政刊刻刷印賫送各學令教官¶
朔望宣講嵗科兩試覆試童生令其墨寫¶
¶
　　聖諭廣訓一條¶
¶
　　順天府學在府治東南教忠坊明洪武初以元大和¶
觀地為大興縣學國子監為府學永樂元年改北¶
平布政使司為順天府仍以府學為國子監大興¶
縣學為府學即今所也(大興宛平二縣生員俱屬府學)九年同知甄儀¶
建明倫堂東西齋舍十二年府尹張貫建大成殿又¶
<pb:KR2k0041_WYG_028-4a>¶
建學舍於明倫堂後宣德三年府尹李庸正統十一¶
年府尹王賢相繼擴而新之歴經成化間府尹張諫¶
閻尹鐸萬厯間督學御史商為正楊四知府尹朱孟¶
震相繼修建規制始備内建大成殿兩廡神庫㦸門¶
泮池櫺星門明倫堂進德修業時習日新崇術立教¶
六齋尊經閣敬一亭文昌祠奎星樓庖舍牲房射圃¶
廪庾㑹饌堂左右齋舍及學官衙署門外牌坊二額¶
曰育賢東西對峙(其規制各府州縣大畧皆同或廟學有左右前後不同者則各因地¶
<pb:KR2k0041_WYG_028-4b>¶
便耳)嵗乆漸頺¶
¶
　　本朝順治己亥府丞王登聫題請修葺旋以遷官去接¶
任府丞劉鴻儒繼理其事築立崇垣重修大成殿及¶
兩廡泮橋康熙四年府丞髙爾位補修大成殿大成¶
門櫺星門儒學大門二門奎星樓明倫堂併啓聖名¶
宦鄉賢各祠康熙二十五年¶
¶
　　聖祖仁皇帝御書萬世師表匾額懸於廟中雍正元年¶
¶
　　皇上特發帑金遍加修葺廟貌維新又奉¶
¶
<pb:KR2k0041_WYG_028-5a>¶
　　㫖追封¶
¶
　　先師孔子五代王爵改啟聖祠為崇聖祠三年¶
¶
　　御書生民未有匾額懸於廟中¶
¶
　　文廟¶
¶
　　正殿安設¶
¶
　　至聖先師孔子神位正中南向¶
¶
　　四配¶
¶
　　復聖顔子　　　　述聖子思子¶
¶
<pb:KR2k0041_WYG_028-5b>¶
　　在殿内東旁西向¶
¶
　　宗聖曾子　　　　亞聖孟子¶
¶
　　在殿内西旁東向¶
¶
　　十一哲¶
¶
　　先賢閔子(名損)　　先賢冉子(名雍)¶
¶
　　先賢端木子(名賜)　先賢仲子(名由)¶
¶
　　先賢卜子(名商)¶
¶
　　在殿内次東西向¶
¶
<pb:KR2k0041_WYG_028-6a>¶
　　先賢冉子(名耕)　　先賢宰子(名予)¶
¶
　　先賢冉子(名求)　　先賢言子(名偃)¶
¶
　　先賢顓孫子(名師)¶
¶
　　在殿内次西東向¶
¶
　　先賢朱子(名熹　　康熙五十一年陞配)¶
¶
　　在殿内次東西向¶
¶
　　東廡¶
¶
　　先賢蘧瑗　　　　先賢澹臺滅明¶
¶
<pb:KR2k0041_WYG_028-6b>¶
　　先賢原憲　　　　先賢南宫适¶
¶
　　先賢商瞿　　　　先賢漆雕開¶
¶
　　先賢司馬耕　　　先賢有若¶
¶
　　先賢巫馬施　　　先賢顔辛¶
¶
　　先賢曹䘏　　　　先賢公孫龍¶
¶
　　先賢秦商　　　　先賢顔髙¶
¶
　　先賢壤駟赤　　　先賢石作蜀¶
¶
　　先賢公夏首　　　先賢后處¶
¶
<pb:KR2k0041_WYG_028-7a>¶
　　先賢奚容蒧　　　先賢顔祖¶
¶
　　先賢句井疆　　　先賢秦祖¶
¶
　　先賢縣成　　　　先賢公祖句兹¶
¶
　　先賢燕伋　　　　先賢樂欬¶
¶
　　先賢狄黑　　　　先賢孔忠¶
¶
　　先賢公西蒧　　　先賢顔之僕¶
¶
　　先賢施之常　　　先賢申棖¶
¶
　　先賢左邱明　　　先賢秦冉¶
¶
<pb:KR2k0041_WYG_028-7b>¶
　　先賢牧皮　　　　先賢公都子¶
¶
　　先賢公孫丑　　　先賢張載¶
¶
　　先賢程頤　　　　先儒公羊髙¶
¶
　　先儒孔安國　　　先儒毛萇¶
¶
　　先儒髙堂生　　　先儒鄭康成¶
¶
　　先儒諸葛亮　　　先儒王通¶
¶
　　先儒司馬光　　　先儒歐陽修¶
¶
　　先儒胡安國　　　先儒尹焞¶
¶
<pb:KR2k0041_WYG_028-8a>¶
　　先儒吕祖謙　　　先儒蔡沈¶
¶
　　先儒陸九淵　　　先儒陳淳¶
¶
　　先儒魏了翁　　　先儒王柏¶
¶
　　先儒許衡　　　　先儒許謙¶
¶
　　先儒王守仁　　　先儒薛瑄¶
¶
　　先儒羅欽順　　　先儒陸隴其¶
¶
　　西廡¶
¶
　　先賢林放　　　　先賢宓不齊¶
¶
<pb:KR2k0041_WYG_028-8b>¶
　　先賢公冶長　　　先賢公晳哀¶
¶
　　先賢髙柴　　　　先賢樊須¶
¶
　　先賢商澤　　　　先賢梁鱣¶
¶
　　先賢冉孺　　　　先賢伯䖍¶
¶
　　先賢冉季　　　　先賢漆雕徒父¶
¶
　　先賢漆雕哆　　　先賢公西赤¶
¶
　　先賢任不齊　　　先賢公良孺¶
¶
　　先賢公肩定　　　先賢鄡單¶
¶
<pb:KR2k0041_WYG_028-9a>¶
　　先賢罕父黒　　　先賢榮旂¶
¶
　　先賢左人郢　　　先賢鄭國¶
¶
　　先賢原亢　　　　先賢亷潔¶
¶
　　先賢叔仲曾　　　先賢公西輿如¶
¶
　　先賢邽巽　　　　先賢陳亢¶
¶
　　先賢琴張　　　　先賢步叔乘¶
¶
　　先賢秦非　　　　先賢顔噲¶
¶
　　先賢顔何　　　　先賢縣亶¶
¶
<pb:KR2k0041_WYG_028-9b>¶
　　先賢樂正克　　　先賢萬章¶
¶
　　先賢周敦頤　　　先賢程顥¶
¶
　　先賢邵雍　　　　先儒穀梁赤¶
¶
　　先儒伏勝　　　　先儒后蒼¶
¶
　　先儒董仲舒　　　先儒杜子春¶
¶
　　先儒范&KR1108;　　　　先儒韓愈¶
¶
　　先儒范仲淹　　　先儒胡瑗¶
¶
　　先儒楊時　　　　先儒羅從彦¶
¶
<pb:KR2k0041_WYG_028-10a>¶
　　先儒李侗　　　　先儒張栻¶
¶
　　先儒黄幹　　　　先儒真德秀¶
¶
　　先儒何基　　　　先儒趙復¶
¶
　　先儒金履祥　　　先儒陳澔¶
¶
　　先儒陳憲章　　　先儒胡居仁¶
¶
　　先儒蔡清¶
¶
　　雍正二年¶
¶
　　勅諭附饗廟庭諸賢皆有羽翼聖經扶持名教之功然歴¶
<pb:KR2k0041_WYG_028-10b>¶
朝進退不一而賢儒代不乏人或有昔罷而今議復有¶
舊缺而今宜增其從祀崇祀者周程朱蔡外或有可升¶
而附並先賢先儒之後孰當增置五經博士以昭崇報¶
九卿翰詹議　准復祀者六人林放蘧瑗秦冉顔何鄭¶
¶
　　康成范寗宜增祀者二十人縣亶牧皮樂正子公都¶
子萬章公孫丑諸葛亮尹焞魏了翁黄榦陳淳何基¶
王柏趙復金履祥許謙陳澔羅欽順蔡清陸隴其宜¶
入崇聖祀者一人張廸宜增置博士者四人冉雍冉¶
<pb:KR2k0041_WYG_028-11a>¶
伯牛子張有若¶
¶
　　每年春秋仲月上丁日致祭先期齋戒省牲一如㑹¶
典¶
¶
　　正位陳設¶
¶
　　禮神制帛一(白色)白磁爵三　牛一　羊一　豕¶
一　登一　鉶二　簠二　簋二　籩十　豆十¶
酒罇一¶
¶
　　四配位陳設(每位一案)¶
¶
<pb:KR2k0041_WYG_028-11b>¶
　　禮神制帛一　　白磁爵三　羊一　豕一　鉶¶
一　簠二　簋二　籩八　豆八　酒罇一¶
¶
　　十一哲陳設　東五位五案　又朱子一位一案¶
禮神制帛一　白磁爵各一　豕一　鉶各一¶
簠各一　簋各一　籩各四　豆各四　豕首一¶
西五位五案陳設同¶
¶
　　東廡陳設¶
¶
　　禮神制帛一　銅爵各一　豕三　每案簠一¶
<pb:KR2k0041_WYG_028-12a>¶
簋一　籩四　豆四¶
¶
　　西廡陳設與東廡同¶
¶
　　崇聖祠(原為啟聖祠雍正二年改今名)安設¶
¶
　　肇聖王木金父公正中南向¶
¶
　　裕聖王祈父公東一室南向¶
¶
　　詒聖王防叔公西一室南向¶
¶
　　昌聖王伯夏公東二室南向¶
¶
　　啓聖王叔梁公西二室南向¶
¶
<pb:KR2k0041_WYG_028-12b>¶
　　配位¶
¶
　　先賢顔氏(無繇)　先賢孔氏(鯉)　在祠内東旁西向¶
¶
　　先賢曾氏(㸃)　　先賢孟孫氏　在祠内西旁東向¶
¶
　　東廡¶
¶
　　先儒周輔成　　　先儒程珦¶
¶
　　先儒蔡元定　　　　俱西向¶
¶
　　西廡¶
¶
　　先儒張廸　　　　先儒朱松¶
¶
<pb:KR2k0041_WYG_028-13a>¶
　　俱東向¶
¶
　　正位陳設五案¶
¶
　　每位禮神制帛一　白磁爵三　羊一　豕一¶
鉶一　簠二　簋二　籩八　豆八　酒罇一¶
¶
　　配位陳設(每位一案)¶
¶
　　禮神制帛一　豕首一　每位銅爵三　簠一¶
簋一　籩四　豆四　豕肉一¶
¶
　　東廡陳設¶
¶
<pb:KR2k0041_WYG_028-13b>¶
　　禮神制帛一　每位銅爵三　簠一　簋一¶
籩四　豆四　豕肉一¶
¶
　　西廡陳設與東廡同¶
¶
　　樂器¶
¶
　　麾　金鐘　玉磬　鼓　搏拊　柷　敔　琴¶
瑟　排簫　笙　簫　笛　塤　箎¶
¶
　　舞器¶
¶
　　節　　羽　　籥　　干　　戚¶
¶
<pb:KR2k0041_WYG_028-14a>¶
　　以上各府州縣併同¶
¶
　　舊設京衛武學雍正四年題准外省府州縣衛俱以¶
儒學教官兼理武學今京衛大宛兩縣武生亦應屬¶
儒學訓誨約束原設武學官役槩行裁去¶
¶
　　良鄉縣學在縣治東南明洪武五年建正統十二年¶
重修¶
¶
　　本朝順治十年知縣張士彪增修¶
¶
　　固安縣學在縣治東明洪武三年建八年增修成化¶
<pb:KR2k0041_WYG_028-14b>¶
中重修¶
¶
　　永清縣學在縣治西南遼壽昌元年都哩軍都押司¶
官蕭薩巴建明洪武六年知縣盛本初永樂六年¶
知縣王居敬重修成化四年知縣許健遷於南門¶
内大街東萬厯三十二年知縣郝修平三十九年¶
知縣王嘉績四十一年知縣楊夣熊崇禎五年知¶
縣李鑑¶
¶
　　本朝順治十四年知縣丁棅康熙九年知縣連應鄭十¶
<pb:KR2k0041_WYG_028-15a>¶
五年知縣萬一鼒相繼修葺¶
¶
　　東安縣學在縣治西唐開元間建學於耿就橋行市¶
前元中統四年改縣為州升為州學至正二十三¶
年因渾河水患移於州治東明洪武二年改州為¶
縣又為縣學三年復因渾河水患隨縣遷於今地¶
宣德五年知縣王友信天順七年知縣馮珍重修¶
嘉靖二十八年知縣成印隆慶五年知縣王邦直¶
萬厯三十九年知縣鄭崇岳教諭冦光裕¶
¶
<pb:KR2k0041_WYG_028-15b>¶
　　本朝康熙十一年訓導馬元調各有修建¶
¶
　　香河縣學在縣治東明洪武四年知縣韓琚建嘉靖¶
二十七年知縣劉耀武重建萬厯二十年知縣陳¶
增羙拓而新之後知縣焦元卿徐一鳴各有修葺¶
¶
　　通州學在州治西元大德二年知州趙居禮建明永¶
樂十四年重修正統十二年巡按御史羅經俞本¶
暨鎮守指揮陳信知州李經成化中知州傅皓相¶
繼修葺𢎞治間知州邵蕡建櫺星門¶
¶
<pb:KR2k0041_WYG_028-16a>¶
　　本朝知州寗完福閻興邦于成龍吳存禮學正尹澍訓¶
導戴璿各補修¶
¶
　　三河縣學在縣治西南金太和間建明宣德間重建¶
武清縣學在縣治南舊在白河西十七里邱家莊南明洪¶
¶
　　武初遷於縣治東北嘉靖十六年知縣趙公輔始遷於今¶
處隆慶三年巡撫楊兆重建文廟萬厯二年知縣李賁¶
遷明倫堂於文廟西北九年知縣宋蘭十二年知縣陶允光¶
巡按御史毛堪屯田院董應舉崇禎五年知縣姚擇揚¶
<pb:KR2k0041_WYG_028-16b>¶
本朝康熙九年邑紳吏科給事中趙之符十二年知縣¶
¶
　　鄧欽楨相繼增修¶
¶
　　寶坻縣學在縣治東北元至正間邑紳劉深朱斌布¶
延等同建監邑事哈斯彦名重修明洪武𢎞治嘉¶
靖中屢有增修¶
¶
　　寧河縣學在縣治西南隅¶
¶
　　本朝雍正十二年總督李衛¶
¶
　　題建¶
¶
<pb:KR2k0041_WYG_028-17a>¶
　　昌平州學在州治東本在舊治西明天順三年與治¶
俱徙萬厯二年兵備副使任彬岳汴知州牛若虚¶
擴大成殿立諸祠堂丙申年兵備副使陳一簡知¶
州趙堪田廓天啓四年兵備副使藥濟衆主事蕭¶
思似知州徐士俊崇禎十二年兵部侍郎李日宣¶
¶
　　本朝順治十四年叅議石在閶僉事戴聖聰知州蔡廷¶
輔康熙三年知州趙之張十一年兵備副使耿繼¶
先知州吳都梁相繼增修¶
¶
<pb:KR2k0041_WYG_028-17b>¶
　　順義縣學在縣治西明洪武八年建崇禎七年重修¶
後漸頽圮¶
¶
　　本朝康熙十九年知縣鄒琬重建¶
¶
　　宻雲縣學在縣治東唐貞觀十一年漁陽刺史韋宏¶
機建金季兵燬元至元二十八年知州楊璉重建¶
至正六年知州聶守節又擴而新之明成化十一¶
年知縣唐忠萬歴十三年知縣康丕揚¶
¶
　　本朝順治十七年知縣劉應奇教諭李奇廕康熙四¶
<pb:KR2k0041_WYG_028-18a>¶
十八年教諭劉炳雍正二年知縣薛天培各有增¶
修¶
¶
　　懐柔縣學在縣治東明洪武十五年建正統五年重¶
修萬厯二十二年知縣蔣守浩鑿泮池¶
¶
　　涿州學在州治西南遼統和中建明洪武五年又拓¶
而新之正德成化間知州朱巽張遜相繼修葺¶
¶
　　本朝康熙十一年知州傅鎮邦移建城東南隅¶
¶
　　房山縣學在縣治東南元延祐間僉徽政院明埒創¶
<pb:KR2k0041_WYG_028-18b>¶
建明嘉靖間知縣張汝能縣丞任璋隆慶庚午知¶
縣李琮邑人王禄¶
¶
　　本朝康熙三年知縣佟有年相繼增修¶
¶
　　霸州學在州治東元元貞間知州劉甫建至大間知¶
州王崇道皇慶間知州楊世彬郭渥王從善相繼¶
重修明洪武三年知州馬從龍撤而大之正統間¶
知州張需成化間知州李廷訓蔣愷劉永寛𢎞治¶
間知州劉珩相繼重修嘉靖間副使周復俊陳效¶
<pb:KR2k0041_WYG_028-19a>¶
古知州劉璋袁廷相萬厯間督學御史傅孟春副¶
使錢藻知州錢達道¶
¶
　　本朝順治七年副使于變龍知州田来鳯王来聘王度¶
程萬仞訓導王嘉言康熙五年知州胡獻瑶學正¶
紀肇修邑紳郝惟訥崔應鳯知州朱廷梅學正趙¶
璧俱有修葺¶
¶
　　文安縣學在縣治西宋大觀八年建舊有大觀閣帖¶
碑宋徽宗手臨上石元皇慶元年縣尹楊潤李祐¶
<pb:KR2k0041_WYG_028-19b>¶
教諭董榮重建明景泰二年知縣何源嘉靖十三¶
年知縣李時中崇禎二年知縣唐紹堯¶
¶
　　本朝順治十三年知縣韓文康熙十二年知縣崔啓元¶
二十七年知縣張朝琮四十一年同知楊朝麟相¶
繼重修¶
¶
　　大城縣學在縣治西金天㑹十二年知縣姚璧建元¶
至正二十三年達嚕噶齊楊甫重建明洪武五年¶
縣丞王巒成化二十年知縣閻茂修𢎞治三年知¶
<pb:KR2k0041_WYG_028-20a>¶
縣張津正德十年知縣石恩嘉靖四十四年知縣¶
張應武¶
¶
　　本朝順治十七年知縣徐伸康熙二十五年教諭黄華¶
蕃相繼增修¶
¶
　　保定縣學在縣治東明洪武十五年知縣張仲謙建¶
景泰三年知縣王遂嘉靖十四年知縣冉崇儒四¶
十一年署知縣事典史黨世雄萬厯十年知縣孔¶
承倜二十七年知縣張四聰相繼修葺¶
¶
<pb:KR2k0041_WYG_028-20b>¶
　　薊州學在州治西北明洪武初建正統九年重修嵗¶
乆漸頽¶
¶
　　本朝康煕中知州于際清胡國佐陳廷柏董廷恩余時¶
進張朝琮先後增修¶
¶
　　平谷縣學在縣治南元至元間建明成化五年知縣¶
郭銘嘉靖二年御史熊榮巡撫孟春總兵馬永叅¶
將呂昌副使熊相嘉靖四十年屯田御史秦嘉楫¶
知縣任彬相繼增修¶
¶
<pb:KR2k0041_WYG_028-21a>¶
　　遵化州學在州治西南金正隆三年建元大德元年¶
縣尹盧珪明宣德景泰間教諭毛達訓導張輝總¶
兵王彧宗勝各補修正徳間守備馬永巡按李貢¶
孟春萬厯間巡撫楊兆知縣李杜天啓間巡撫申¶
用懋崇禎間知縣劉開文¶
¶
　　本朝順治四年巡撫柳寅東知縣郭皇畿十二年巡撫¶
王来用康熙元年署事通州州判范鐵鉉二年知¶
縣孫錫蕃教諭李若昇三年州人張德裕八年訓¶
<pb:KR2k0041_WYG_028-21b>¶
導髙履恭十一年州人汪之洙戴維蕃張德生相¶
繼修葺¶
¶
　　延慶衛學在城南西山之麓明初建天順癸未年拓¶
而新之後多傾圮¶
¶
　　本朝康熙七年重建十六年教官奉裁生員歸併昌平¶
州學¶
¶
　　永平府¶
¶
　　府學在府治北始建未詳元延祐中總管府達魯噶¶
<pb:KR2k0041_WYG_028-22a>¶
齊伊遜圖至正中總管賈惟貞重修明正統中知¶
府李文定天順中知府周晟成化中知府王璽王¶
問𢎞治中知府吳傑正德中知府何詔唐䕫嘉靖¶
中知府李遜隆慶中兵備沈應乾知府劉庠萬厯¶
中兵備宋守約知府辛應乾張世烈¶
¶
　　本朝順治間兵備副使宋琬知府楊呈祥康熙六年知¶
府李興元十六年知府常文魁三十六年知府梁¶
世勲同知彭爾年四十八年知府張朝琮相繼修葺¶
¶
<pb:KR2k0041_WYG_028-22b>¶
　　盧龍縣學在縣治南明洪武二年知縣胡昺建景泰¶
中知縣胡宗天順中教諭李倫成化中教諭徐潤¶
訓導王論郭淳𢎞治中知縣李景華吳杲知府吳¶
傑嘉靖中同知張守知縣王大猷吳道南楊保慶¶
兵備沈應乾萬厯中知縣潘愚兵備葉夣熊知府¶
孫維城推官沈之唫知縣王袞王象恒天啓中知¶
縣孫止孝崇禎中知縣張煊¶
¶
　　本朝順治間知縣梁應元趙汲康熙六年知縣閔峻俱¶
<pb:KR2k0041_WYG_028-23a>¶
增修康熙十年積雨坍傾知縣魏師叚吕憲武教¶
諭朱持正知縣衛立鼎陳夣熊晏賔教諭胡仁濟¶
相繼修葺¶
¶
　　遷安縣學在縣治東明洪武二年知縣蕭頤建永樂¶
中知縣邢冕宣德中巡按御史余思寛正統中知¶
縣商輅景㤗中知縣費永寧成化中教諭胡憲嘉¶
靖中都御史孟春知縣洫志敏陳策王錫韋文英¶
羅鳯翔萬厯中知縣王淑民馮露申安張鑑張廷¶
<pb:KR2k0041_WYG_028-23b>¶
拱崇禎中知縣任明道¶
¶
　　本朝順治間教諭蔣文燦康熙間知縣武綋周王永命¶
張一諤屈明基教諭杜維楨相繼重修¶
¶
　　撫寧縣學在縣治東南明洪武十一年建成化中知¶
縣姜鎬𢎞治中知縣劉玉嘉靖中知縣葉宗䕃通¶
判李世相萬厯中知縣張彝訓徐汝孝¶
¶
　　本朝康熙八年知縣王文衡十八年知縣劉馨教諭辛¶
進修二十年知縣趙端相繼重修¶
¶
<pb:KR2k0041_WYG_028-24a>¶
　　昌黎縣學在縣治西南始建未詳元大德四年縣尹¶
劉懋修明永樂十五年知縣楊禧重建𢎞治中知¶
縣殷玘張雲鳯嘉靖中知縣閻鳯胡溪楚孔生隆¶
慶中知縣孟秋萬厯中知縣吳應選吳望岱徐汝¶
孝石之峰楊於陛崇禎中知縣秦士英¶
¶
　　本朝順治間推官劉增知縣宋薦教諭吳鳯起孫兆禎¶
王渠康熙十一年知縣王曰翼訓導李維楫相繼¶
重修¶
¶
<pb:KR2k0041_WYG_028-24b>¶
　　灤州學在州治西遼清寧五年建元至正四年知州¶
孫明撤而新之明洪武四年知州李益謙重修後¶
知州劉政重修永樂中知州譚輝陶安正統中知¶
州劉弁天順中知州鄭鼐成化中知州楊鼐𢎞治¶
中知州吕鎰汪曉嘉靖中知州陳溥髙堂劉體元¶
張士儼陳士元通判陳大為隆慶中推官陳訓萬¶
厯中知州鄭珫張元劉從仁林養棟李喬嶽周宇¶
¶
　　本朝順治間朱伸府同知署州事劉曰永州同知史在¶
<pb:KR2k0041_WYG_028-25a>¶
德康熙間知州張勿執學正白學曾王子梴訓導¶
韓文煋相繼增修¶
¶
　　樂亭縣學在縣治西金天㑹中邑人李杭建知縣韓¶
㫤邑人鮮于仲權佟元至元中縣尹柴立本明洪¶
武中知縣王文貴正統中知縣吕淵天順中知縣¶
董昱成化中知縣王弼李翰𢎞治中知縣郝本田¶
登嘉靖中知縣楊鳯陽萬厯中知縣林景桂于永¶
清杜和春天啓中知縣劉檄¶
¶
<pb:KR2k0041_WYG_028-25b>¶
　　本朝康熙間知縣于成龍金星瑞訓導柴育德相繼增¶
修¶
¶
　　玉田縣學在縣治西遼乾統中建明嘉靖癸巳改建¶
西闗外庚戍督學御史阮鶚復移城内萬厯六年¶
知縣胡兆麒稍遷而東十年知縣張偉二十八年¶
教諭賀君恩三十九年知縣繆思啓增修四十七¶
年知縣徐廷松鑿泮池建尊經閣¶
¶
　　本朝康熙四年教諭魯斯十年知縣葉戴天教諭張元¶
<pb:KR2k0041_WYG_028-26a>¶
相繼重修¶
¶
　　豐潤縣學在縣治東南金大定二十七年建元至元¶
十二年修明洪武初重建永樂十二年知縣鄧文¶
心正統六年知縣吳昌相繼修葺𢎞治十六年知¶
縣靳宣又拓而新之¶
¶
　　本朝康熙二十九年訓導駱在中重修¶
¶
　　山海衛學在衛治西明正統元年建正統中指揮王¶
整教授張恭天順中指揮劉綱成化中主事尚綱¶
<pb:KR2k0041_WYG_028-26b>¶
嘉靖中主事黄景䕫鄔閲萬厯中主事孟秋任天¶
祚遵化巡撫李頤崇禎中山永巡撫朱國棟兵備¶
道范志完¶
¶
　　本朝順治八年闗内道楊茂魁康熙三年教諭韓國龍¶
相繼重修通判陳天植周廷潤教授張樸訓導梁¶
薛一各增修¶
¶
　　保定府¶
¶
　　府學在府治東南元中統二年順天總管萬户張𢎞¶
<pb:KR2k0041_WYG_028-27a>¶
畧建明正統十年知府常景先成化二年知府章¶
律脩增修𢎞治中知府趙英以堂齋卑隘撤而新¶
之嘉靖中知府王堅增修知府張烈文建聚奎樓¶
於南城上萬厯四十二年巡撫梁見孟重修¶
¶
　　本朝康熙三十八年巡撫李光地重修明倫堂及東西¶
齋舍六十年知府馬兆辰重修尊經閣雍正三年¶
總督李維鈞四年總督李紱俱重修¶
¶
　　清苑縣學在縣治東北明洪武八年建永樂二年修¶
<pb:KR2k0041_WYG_028-27b>¶
文廟在學東百步許景泰三年知縣吳宗慶改¶
建於學前成化四年知縣陳瓛增修嘉靖十六年¶
知縣李廷寶改建學於文廟西四十一年知縣叚¶
繡開拓地址萬厯十六年知縣王政三十四年知¶
縣王之宷¶
¶
　　本朝順治十四年知縣馬崇詔重修康熙二十八年知¶
縣邵嗣堯重建奎樓雍正二年知縣姜任修四年¶
知縣祝翼曾重修東西廡十年知縣徐德泰教諭¶
<pb:KR2k0041_WYG_028-28a>¶
王樞修葺明倫堂重建東西齋舍及大門二門¶
¶
　　滿城縣學在縣治東元至大二年縣尹劉漢臣建明¶
正統六年知縣王義修明倫堂舊在文廟西南天¶
順初知縣李景芳遷置文廟後𢎞治十五年知縣¶
金山創尊經閣嘉靖十一年知縣汪鋐二十八年¶
知縣袁欽儒增修創建名宦鄉賢二祠萬厯中知¶
縣張嶢齊作霖侯大節¶
¶
　　本朝順治十年知縣堵廷棻康熙十五年知縣裴國正¶
<pb:KR2k0041_WYG_028-28b>¶
相繼修葺¶
¶
　　安肅縣學在縣治東南明洪武初知縣劉烱創建景¶
泰六年知縣王正重修𢎞治四年知縣裴倫十一¶
年知縣王維翰嘉靖元年知縣武昊相繼修葺二¶
十九年知縣趙定建敬一亭隆慶四年知縣周以¶
庠重修置祭器萬厯中知縣徐臬郭璲周三聘重¶
修完固三十一年知縣楊世增建尊經閣¶
¶
　　本朝順治十七年知縣盧應魁重修¶
¶
<pb:KR2k0041_WYG_028-29a>¶
　　定興縣學在縣治南元至元三年縣尹孟伯英創建¶
泰定二年縣尹梁羡建東西兩廡元統元年知縣¶
王居敬作泮池櫺星門後燬於兵明洪武四年知¶
縣卞禮十八年知縣熊文美重修置饌堂學倉射¶
圃嘉靖四年知縣宗鉞增正殿為五間擴兩廡規¶
制三十七年知縣韓寧趙訥各有修補萬厯中知¶
縣畢自肅崇禎中知縣薛綦隆¶
¶
　　本朝康熙十一年知縣張其珍相繼增修¶
¶
<pb:KR2k0041_WYG_028-29b>¶
　　新城縣學在縣治西北漢桓帝時新城令劉梁建遼¶
知縣馬人望金武畧將軍行新城縣事李彦成元¶
縣尹李天佑劉恭劉安定相繼重修明洪武三年¶
知縣孔文永樂二年知縣鄭謙天順中知縣殷禮¶
成化中知縣李循𢎞治中知縣髙龍正德中知縣¶
楊澤嘉靖中知縣陳璣張仁房韞玉隆慶中知縣¶
李志學相繼修葺¶
¶
　　本朝順治十一年知縣周世禄康熙六年知縣王宜亨¶
<pb:KR2k0041_WYG_028-30a>¶
九年知縣閻興邦十一年知縣周家柱俱重修¶
¶
　　唐縣學在縣治西唐開元中建金天眷間知縣權某¶
修泰和四年邑人郭興孫左松夀重修元至和間¶
縣尹馬譽撤堂建殿以崇其基泰定中縣尹張景¶
文至正中縣尹王好德復修治之明成化中知縣¶
宋約唐相嘉靖中知縣馬訓王國生隆慶中知縣¶
洪濟逺萬厯中知縣彭芹孫希䕫黄巍崇禎六¶
年知縣向列星¶
¶
<pb:KR2k0041_WYG_028-30b>¶
　　本朝順治三年知縣周日宣十一年知縣張問政康熙¶
十二年知縣王政本府通判署縣事吳紹琯相繼¶
重修¶
¶
　　博野縣學在縣治東明洪武二年知縣李太創建永¶
樂正統間知縣喬俊黎亨重修𢎞治中知縣何正¶
秦玘增建號舍十楹嘉靖中知縣王尚志改饌堂¶
為尊經閣知縣王應禎張舜臣泰昌元年署教諭¶
李克振天啓六年知縣巨道凝¶
¶
<pb:KR2k0041_WYG_028-31a>¶
　　本朝康熙八年知縣郭堯都訓導張輪相繼重修¶
¶
　　慶都縣學在縣治西北剙置無攷元至正十年修明¶
洪武九年北平按察司僉事徐淑名重修𢎞治中¶
知縣宋文袁汝弼置祭器修學門嘉靖中知縣丁¶
寶熊右通建啟聖祠修㦸門櫺星門知縣張弛修¶
東西廡十五楹崇禎十一年災知縣叚䋖重建¶
¶
　　本朝康熙間知縣周士璿錢振龍李天機相繼增修殿¶
堂祠亭皆撤舊更新¶
¶
<pb:KR2k0041_WYG_028-31b>¶
　　容城縣學在縣治東南剙置無攷明洪武七年歸併¶
雄縣積乆傾圮十四年復設縣知縣唐益建於縣¶
治東北天順七年知縣林璟葺補嘉靖十九年知¶
縣王懋元增修制備於前嘉靖三十八年知縣張¶
大經鑿泮池萬厯中知縣張與行蔣如苹¶
¶
　　本朝順治十年署教諭柴應辰康熙十二年訓導周映¶
斗相繼重修¶
¶
　　完縣學在縣治東創建無攷元至正中同知額琳沁巴¶
<pb:KR2k0041_WYG_028-32a>¶
勒知州趙文冕髙存誠相繼重修後燬于兵明洪¶
武初知縣李志敏重建永樂中知縣時習成化中¶
知縣沈琛趙璘嘉靖中知縣張承芳萬厯中知縣¶
楊有成¶
¶
　　本朝康熙八年知縣劉安國相繼修葺¶
¶
　　蠡縣學在縣治東南元天厯三年建皇慶二年監州¶
事䝉古徹爾特穆爾修明永樂四年重修正統九¶
年知縣事費恭增修𢎞治九年知縣事蕭鵬置學¶
<pb:KR2k0041_WYG_028-32b>¶
倉射圃嘉靖九年知縣事張鳬作東西兩序¶
¶
　　本朝順治十七年知縣祖建明修補復建魁星樓於學¶
之東¶
¶
　　雄縣學在縣治北元時建於治東北夫子窪明洪武¶
八年知縣程九鼎改創於此嘉靖中知縣王齊建¶
鏡堂於明倫堂後知縣王子麒重修知縣魯直增¶
明倫堂為五間嘉靖壬子巡按御史馬斯藏復加¶
修葺¶
¶
<pb:KR2k0041_WYG_028-33a>¶
　　祁州學在州治東元副元帥賈文備創建大德初知¶
州成克敬皇慶初通判王榮祖明宣德中知州余¶
徽相繼增修正統末燬於兵成化初知州賈貞𢎞¶
治中知州魏廷相正德中知州徐受嘉靖中知州¶
陳則清州判欒尚約相繼增修隆慶初通判張燭¶
修廟學置祭器知州周濟用改建敬一亭啟聖祠¶
鄉賢名宦祠¶
¶
　　束鹿縣學在縣治東剙始莫攷金天㑹中知縣韓某¶
<pb:KR2k0041_WYG_028-33b>¶
元至正初縣尹袁彦通重修明洪武三年知縣李¶
子儀永樂中知縣髙楫正統中知縣黄子嘉天順¶
中知縣盛顒成化中知縣胡海戈福嘉靖中知縣¶
白鎰髙翀崔廷槐相繼重修四十年知縣王溢撤¶
舊更新¶
¶
　　本朝順治六年知縣事馬登祥捐俸倡率重新更加補¶
修¶
¶
　　安州學元時在州治東明洪武八年知縣王思祖移¶
<pb:KR2k0041_WYG_028-34a>¶
建州治西正統中知州陳綸金鐸成化中知州王¶
欽𢎞治中知州宋經相繼重修正德中知州孫鑑¶
增廣大成殿七間嘉靖中知州張寅李應春曹育¶
賢各有增修學正鄧鏞建尊經閣後燬於火州判¶
欒尚約重建萬厯中州判馮鳴轂¶
¶
　　本朝康熙四年知州夏毓龍捐俸率博士弟子員重修¶
髙陽縣學在縣治東元時在舊城明洪武中省入蠡¶
學越十年縣復置主簿徐原創建廟學天順中知¶
<pb:KR2k0041_WYG_028-34b>¶
縣魯能重建殿廡堂序齋舍及庫廋庖厨嘉靖中¶
知縣張經綸种雲龍鄭元復教諭王質訓導宋沂¶
萬厯中知縣冒守愚馬庭訓喬繼科崇禎六年知¶
縣孔𢎞順¶
¶
　　本朝康熙二年知縣張志禧教諭黄道啓相繼重修¶
新安縣學在縣治東南元至元元年創建明永樂六¶
年知縣武全建大成殿正統八年知縣李縉修景¶
泰七年建明倫堂及東西二齋成化五年知縣趙¶
<pb:KR2k0041_WYG_028-35a>¶
俊重修𢎞治十六年知縣周倫又增廓之正德中¶
知縣王舉李昇修櫺星門㦸門號舍嘉靖中知縣¶
周冕典史王純建名宦鄉賢二祠知縣邢尚簡胡¶
璇相繼重修¶
¶
　　河間府¶
¶
　　府學在府治東南元至元六年户部侍郎萬嘉閭出¶
守河間創建總管蔡受益治中袁遵道增修明洪¶
武初重建永樂二年知府崔衍正統六年知府許¶
<pb:KR2k0041_WYG_028-35b>¶
侃成化初知府賈忠𢎞治間知府謝文恢施槃陳¶
珂正德十五年知府張羽俱重修嘉靖十年建啟¶
聖祠又建敬一亭内立敬箴及註釋視聽言動心¶
五箴碑其後知府郜相徐文亨陳大賔隆慶四年¶
知府朱裳萬厯中知府丁誠李維翰杜應芳推官¶
簡麒知府王逢元俱有修葺¶
¶
　　本朝順治八年巡撫董天機康熙三年督學侍講蕭惟¶
豫各重修¶
¶
<pb:KR2k0041_WYG_028-36a>¶
　　河間縣學初在縣北明正統己巳燬於兵知府孫睿¶
奏請歸併府學景泰元年吏科給事中邑人程信¶
奏復原學知府王儉知縣李貴重建成化六年知¶
府賈忠知縣史彬增修𢎞治四年知府謝道顯遷¶
於城之西南隅萬厯間知縣王遇賔重修¶
¶
　　獻縣學在縣治西元至正九年知州郭時敏修明洪¶
武九年改州為縣知縣韓廷威教諭儲延重修永¶
樂間典史王勵教諭劉泳正統間知縣吳希文嘉¶
<pb:KR2k0041_WYG_028-36b>¶
靖間知縣曾烶鍾鑑萬厯間知縣張汝藴俱修葺¶
¶
　　本朝康熙間知縣王扆陳石麟劉徴亷訓導鄭大綱典¶
史崔芳相繼補修¶
¶
　　阜城縣學在縣治東南明洪武初燬於火永樂四年¶
教諭袁茂宗創建正統間知縣端澄成化間知縣¶
劉恭曹璽正德間知縣梁愷¶
¶
　　本朝康熙九年知縣曹邦各重修¶
¶
　　肅寧縣學在縣治東北元大德六年縣尹焦得用創¶
<pb:KR2k0041_WYG_028-37a>¶
建皇慶元年諸軍奥魯勸農使陳從政重建明景¶
泰二年主簿李經五年知縣劉子儉正德十六年¶
知縣黄震俱重修嘉靖三十八年知縣諸應爵隆¶
慶六年知縣文應奎萬厯六年知縣郝承徤十六¶
年知縣崔校相繼修葺¶
¶
　　任邱縣學在縣治東元至元甲申縣尹唐慧創建明¶
洪武三十年主簿石士賢重修知縣毛文周祐繼¶
修成化間知縣侯明鄭德𢎞治間知縣孫鏞萬厯¶
<pb:KR2k0041_WYG_028-37b>¶
間知縣玊洽翟鳯翀俱重修¶
¶
　　交河縣學在縣治東明洪武九年併入獻縣十四年¶
復置知縣周以仁創建宣德間知縣林俊訓導盧¶
志謙天順間知縣張亷成化間知縣袁紀正德間¶
知縣李泰嘉靖間知縣崔雲鶴萬厯間知縣馬中¶
良党中疇¶
¶
　　本朝康熙十年知縣王琰邑紳蘇銓蘇銑知縣墻鼎相¶
繼重修¶
¶
<pb:KR2k0041_WYG_028-38a>¶
　　寧津縣學在縣治南元至大二年河間路寧津漫散¶
户長官李進創建明洪武三年知縣朱逢吉重建¶
景泰間知縣謝聰天順間主簿王儼𢎞治間知縣¶
王輔孔公華正德間知縣劉秉鑑嘉靖間同知姜¶
佐孫介知縣熊爵鄭用時葉紹先髙儒俱重修萬¶
厯間知縣黄居敬余鏜馬慤張修德相繼修葺¶
¶
　　本朝康熙中訓導康宏重修¶
¶
　　景州學在州治東南明洪武四年同知蔡景豐建永¶
<pb:KR2k0041_WYG_028-38b>¶
樂二年知州劉深重修正統二年劉深復修天順¶
間知州楊瓊𢎞治間知州馬馭正德間知州徐政¶
謝思道嘉靖間知州張洧隆慶間知州白元萬厯¶
間知州賈朝宦蔣大用梁仲仁李伯元許東周¶
¶
　　本朝康熙九年知州石繼祖十一年知州張一魁俱重¶
修¶
¶
　　吳橋縣學在縣治東始建無考舊碑云元元貞二年¶
知縣邢玉重修明永樂十四年知縣吳原重建天¶
<pb:KR2k0041_WYG_028-39a>¶
順二年知縣葉茂𢎞治十年知縣李欽正德元年¶
知縣劉鉞嘉靖二十四年知縣李節用萬厯間知¶
縣龔勉惲兹¶
¶
　　本朝順治八年知縣常文魁各重修¶
¶
　　東光縣學在縣治西明洪武四年典史李從道建七¶
年併入阜城十四年復置知縣祝仲英重建永樂¶
間知縣羅滎正統間督學御史程富知縣錢鐸景¶
泰間主簿崔興成化間知縣陳㢘𢎞治間知縣崔¶
<pb:KR2k0041_WYG_028-39b>¶
騰張瑛萬厯間知縣余良弼俞思冲教諭沙涞天¶
啟間知縣楊應震崇禎間知縣邵建偉教諭李本¶
實¶
¶
　　本朝順治八年教諭卜昌運訓導于鳯鳴康熙十年知¶
縣王九鼎教諭宋可繼各重修¶
¶
　　故城縣學舊在縣治東北明洪武二年知縣薛庸訓¶
導王哲創建永樂二年知縣王善訓導蘇潤修補¶
宣德間知縣戴恕正統間知縣李康祖成化間知¶
<pb:KR2k0041_WYG_028-40a>¶
縣唐髙度𢎞治間知縣黨俊楊凱相繼修葺嘉靖¶
二年邑人太僕卿孫緒重修三十二年知府宋岳¶
知縣任魯重葺隆慶元年知縣李紹先移於今縣¶
治東南萬厯間知縣楊光明教諭吳遇知縣李元¶
忠教諭沈元昌訓導米從薦俱重修¶
¶
　　本朝康熙六年教諭柴應辰邑人禮部主事王開期諸¶
生賈潤賈泓重修¶
¶
　　天津府¶
¶
<pb:KR2k0041_WYG_028-40b>¶
　　府學即舊衛學在今府治東南明正統間建景泰五¶
年工部主事解延年𢎞治八年兵備劉福正德十¶
一年兵備髙嶼俱重修¶
¶
　　本朝因之雍正三年改為州學九年改為府學十一年¶
鹽院鄂禮知府李梅賔知縣徐而發各捐修¶
¶
　　天津縣學在城東門内府學西¶
¶
　　本朝雍正十二年總督李衛¶
¶
　　題建¶
¶
<pb:KR2k0041_WYG_028-41a>¶
　　青縣學舊在城内元末頽廢明洪武初知縣瞿子貞¶
奉詔創建四年知縣李敬移建於城外衛河之濵¶
永樂三年知縣曹繼成化十一年知縣蘇俊𢎞治¶
三年知縣劉素十四年知縣周忠俱重修萬厯十三¶
年因逼近衛河知縣王思賢移建於學西¶
¶
　　靜海縣學在縣治東南明洪武初建¶
¶
　　滄州學在州治西南明洪武元年判官紀惟仁創建¶
宣德六年知州劉謹學正潘振增修正統八年巡¶
<pb:KR2k0041_WYG_028-41b>¶
按御史丁澄知州上官儀嘉靖十三年巡鹽御史鄧直¶
卿運使郭五常二十七年知州左翼萬厯間知州¶
王堯封李夢熊王騰蛟學正顧震宇俱重修¶
¶
　　本朝順治九年知州龎宗周十四年知州李進孝十八¶
年運使盧綋運判楊引昌知州王世亨相繼修葺¶
¶
　　南皮縣學在縣治東南隅元至元三年監縣庫克新同¶
縣尹司讞改建明永樂初知縣張通正統間知縣¶
陳毅江漢景泰間知縣牛增𢎞治間典史張瓘正¶
<pb:KR2k0041_WYG_028-42a>¶
德間本府通判劉寶隆慶間知縣齊塲萬厯間知¶
縣王允中李正華崇禎四年知縣藍再茂俱重修¶
¶
　　本朝順治十二年知縣吳之鏌十八年教諭韓□玕各¶
加修葺¶
¶
　　鹽山縣學舊在城東南明洪武九年知縣吳文靖徙¶
置今縣治西正統八年知縣潘恕訓導祁鳯天順¶
七年知縣林惟盛成化三年知縣武震隆慶元年¶
知縣蘇性愚主簿王引萬厯四十二年知縣劉子¶
<pb:KR2k0041_WYG_028-42b>¶
諴俱重修崇禎十年教諭陳國禎重建¶
¶
　　本朝順治九年知縣張仲科教諭田震康熙十二年知¶
縣黄貞麟相繼修葺¶
¶
　　慶雲縣學在縣治東南隅舊在無棣古城明洪武六¶
年知縣楊思義移建今所永樂中縣丞石璞正統¶
間知縣王恭李文輔成化間知縣張彪唐瓚宋漢¶
𢎞治間知縣趙廷麟龎廷輔嘉靖間知縣李世臣¶
李宋隆慶間知縣熊傑萬厯間知縣薛居方林之¶
<pb:KR2k0041_WYG_028-43a>¶
盛王之宷崇禎間知縣李扶¶
¶
　　本朝康熙五年知縣盧元培九年知縣李居一各補修¶
正定府¶
¶
　　府學在府治東金粟岡宋以前建置不可考熙寧三¶
年龍圖閣學士知府事吳中復創修元祐三年蔡¶
京守成德軍始遷而大之金明昌元年吳王宗憲¶
元至順二年府尹張䝉古岱次第增修規制乃備¶
元末燬於兵明洪武四年知府郭勉重建正統間巡按¶
<pb:KR2k0041_WYG_028-43b>¶
御史鄭顒提學御史王琳景㤗間通判周彦宇各¶
有修治天順三年推官吳箎增修五年巡按御史¶
盧秩建尊經閣及梯雲步月樓於閣之左右成化¶
四年知府邢簡十一年知府田濟各重修𢎞治八¶
年知府張琡復學之侵地改建明倫堂復鼎新文¶
廟建名宦鄉賢二祠正德中知府彭澤嘉靖中知¶
府喻茂堅胡效才增修十四年知府宋宜增廣泮¶
橋建大坊與櫺星門並萬厯二十七年知府秦鄰¶
<pb:KR2k0041_WYG_028-44a>¶
晉增建魁星樓崇禎年間廟東廡災知府范志完¶
更新之¶
¶
　　正定縣學在縣治西北明洪武七年知縣洪子祥創¶
建前廟後學天順六年巡按御史盧秩遷廟居左¶
學居右成化十二年知府田濟十六年知府余瓚¶
嘉靖二十四年知縣邢尚簡各增修萬厯十八年¶
都御史宋仕四十五六年知縣蘇繼歐王琨各重¶
修¶
¶
<pb:KR2k0041_WYG_028-44b>¶
　　獲鹿縣學在縣治東南始建未詳元至元十年縣尹¶
何金重修明嘉靖二十三年井陘兵備道王崇知¶
縣沈寵增修¶
¶
　　井陘縣學在縣治西北金明昌二年建元至正丙申¶
縣尹崔克新增修明景泰五年知縣陳璘成化¶
七年知縣牛恭正德十年監生髙紳嘉靖十年¶
知縣鮑文縉¶
¶
　　本朝康熙十一年知縣洪之傑二十二年知縣周文煊¶
<pb:KR2k0041_WYG_028-45a>¶
各重修五十六年知縣吳茂陵雍正五年教諭吳¶
道純補修¶
¶
　　阜平縣學在縣治東康熙五十八年建¶
¶
　　欒城縣學在縣治東南元大德五年縣尹馬彦文創¶
建泰寧四年知縣趙彦才明洪武二十八年知縣¶
沈貞成化中知縣李文正德中知縣喬震相繼重¶
修隆慶三年知縣周文化增修崇禎十一年兵燬¶
知縣柯士芳重修¶
¶
<pb:KR2k0041_WYG_028-45b>¶
　　本朝康熙七年知縣趙炳十六年知縣沈廷勱二十年¶
知縣王璣各補修¶
¶
　　行唐縣學在縣治東明洪武七年建正統十年重修¶
正德二年知縣趙潔增修天啟五年知縣徐允薦¶
遷建於城東南隅崇禎二年知縣解光煒開泮池¶
¶
　　本朝康煕三年知縣連倜十二年知縣何琛補修雍正¶
五年教諭黄叔瑄立兩坊重修兩廡魁樓¶
¶
　　靈夀縣學在縣治東南元天厯中縣尹王可榮建¶
<pb:KR2k0041_WYG_028-46a>¶
至元中縣尹蕭承事同邑人宋秉善增修明洪武¶
中主簿金榮惠重修成化中知縣于恭尚濂張黻¶
嘉靖中知縣李廷璋沈濬石如鰲天啟二年知縣¶
張成規崇禎十二年知縣曹良直相繼增葺¶
¶
　　本朝康熙八年知縣丁象鼎二十四年教諭張塏各重¶
修¶
¶
　　平山縣學舊在縣治東宋崇寧二年知縣韓實建明¶
洪武三年縣丞葉瑀改建縣治西南正統十二年¶
<pb:KR2k0041_WYG_028-46b>¶
知縣張璟重修成化四年知縣員昇嘉靖十六年¶
知縣郭滋隆慶四年知縣李遲春先後增修萬厯¶
間知縣李際春苗峨然補葺崇禎七年知縣桞錦¶
增¶
¶
　　本朝順治十五年知縣王勤民重修¶
¶
　　元氏縣學舊在縣治西北宋皇祐二年知縣田照鄰¶
創建元祐間知縣曹景移建東南即今地元泰和¶
中祭酒張德輝重修大德五年縣尹董繼昇修葺¶
<pb:KR2k0041_WYG_028-47a>¶
元末兵燬明洪武初知縣謝止重建正統中知縣¶
張昊成化中知縣周溥王鑑之𢎞治中知縣李巖¶
先後重修萬厯中知縣劉從仁薛正各補修¶
¶
　　贊皇縣學舊在縣治東南宋嘉祐二年知縣曹九章¶
遷建縣治東元至正十六年同僉書樞宻院事趙¶
良弼重修明𢎞治正德嘉靖間知縣任喜王廷學¶
韓錦相繼修¶
¶
　　新樂縣學在縣治東南唐末始建宋大觀中重修元¶
<pb:KR2k0041_WYG_028-47b>¶
末燬明洪武三年知縣郭養恭重建永樂十七¶
年知縣王瑛正德九年知縣鄧廣天順八年知縣¶
韓文𢎞治十七年知縣楊濬嘉靖三十五年知縣¶
王言大汪鎰隆慶元年知縣解知幾萬厯間知縣¶
鄭札吕允恭張正䝉相繼增修¶
¶
　　晉州學在州治西元中統間節度使王安仁建明正¶
統元年知州崔瑭成化戊申知州沈林嘉靖中知¶
州萬焵張應時相繼增修¶
¶
<pb:KR2k0041_WYG_028-48a>¶
　　本朝康熙元年知州崔爾仰補修¶
¶
　　無極縣學在縣治東元縣尹元顔宣建明洪武四年¶
知縣邱子貞天順七年知縣石倫𢎞治十七年知¶
縣于訓嘉靖間知縣郭乆禮張新相繼修¶
¶
　　藁城縣學在縣治東南宋元祐六年知縣祝安上建¶
明洪武六年知縣張處恭增修正統七年知縣徐¶
榮成化五年知縣李興正德十六年知縣周寶嘉¶
靖十年知縣王来問重修¶
¶
<pb:KR2k0041_WYG_028-48b>¶
　　本朝康熙三十六年知縣頼予宣教諭張增復修¶
¶
　　順德府¶
¶
　　府學在府治西北元至元間建明天順三年知府楊¶
浩改修成化間郡人吏部尚書崔恭通判李觀重¶
搆明倫堂四齋知府林恭增號舍嘉靖七年知府¶
于桂十四年知府孫錦萬厯十一年知府王守誠¶
重修¶
¶
　　邢臺縣學在縣治東南明洪武三年建知府郭絍王¶
<pb:KR2k0041_WYG_028-49a>¶
守誠知縣康恕郝持王大受相繼增修¶
¶
　　本朝知縣張重齡蔣昶髙顯重修¶
¶
　　沙河縣學在縣治東南宋大觀初建尋廢明𢎞治十¶
八年知縣張瑾重建¶
¶
　　本朝順治十五年知縣馮源增修康熙十七年知縣徐¶
人龍二十七年知縣談九乾各補修¶
¶
　　南和縣學在縣治東南明洪武九年典史李孝源建¶
永樂七年知縣張英修𢎞治六年知縣門寧陳世¶
<pb:KR2k0041_WYG_028-49b>¶
良正德十六年知縣劉璋萬厯十四年知縣鄭懋¶
詢天啟中邑人太常卿白儲玿相繼修葺¶
¶
　　本朝順治七年知縣髙爾位重建¶
¶
　　平鄉縣學在縣治東明洪武六年知縣王藻建永樂¶
三年知縣白彞修正統後知縣邱陵復唐澤丁懲¶
陳九疇通判趙完知縣朱啟元各補修¶
¶
　　本朝順治十六年知縣唐衍敬康熙十一年教諭張鼎¶
銓増修¶
¶
<pb:KR2k0041_WYG_028-50a>¶
　　廣宗縣學在縣治東南元中統間邑人李仲濟以其¶
私地建明永樂元年重建知縣魏諒劉幹張民範¶
馬協增修¶
¶
　　本朝康熙七年知縣蕭興國十八年知縣劉檝各補修¶
鉅鹿縣學在縣治東南元元貞間建大德初重修明¶
知縣張紀增修¶
¶
　　唐山縣學在縣治西元至正三年建明洪武二年知¶
縣劉安禮重建正統十二年知縣孔彦雍成化十¶
<pb:KR2k0041_WYG_028-50b>¶
一年知縣祁司員𢎞治初知縣謝鵬正德十二年¶
知縣趙聰嘉靖十二年知縣張天禄萬厯三年教¶
諭謝君錫四十年知縣鄭宗周補修¶
¶
　　本朝順治五年邑人僉事徐養元康熙七年知縣孫纘¶
各重修¶
¶
　　内邱縣學在縣治北宋大觀間建明洪武三年重建¶
永樂二年重修明知縣王洪灝¶
¶
　　本朝順治六年知縣王秉乾增修¶
¶
<pb:KR2k0041_WYG_028-51a>¶
　　任縣學在縣治東元延祐七年建明洪武三年重建¶
正德十二年知縣張瓚嘉靖七年知縣陳璣四十¶
三年署縣事教諭孫光裕萬厯八年知縣陳復彞¶
十八年知縣李希尹¶
¶
　　本朝順治七年知縣杜天成康熙七年訓導蔣泰徴¶
各重修¶
¶
　　廣平府¶
¶
　　府學在府治東南金建元末廢明洪武四年知府吳¶
<pb:KR2k0041_WYG_028-51b>¶
文修重建同知王庸知府楊浩熊懐盧瑀張潛華¶
津李騰霄蔣以忠陳簡劉芳譽焦源清程世昌推¶
官張鳯翔¶
¶
　　本朝知府許文秀許榮昌署府事保定府同知何玉如¶
俱有修葺¶
¶
　　永年縣學在縣治西明洪武初在城東北十一年知¶
縣陸禮徙今地正統八年典史王雲𢎞治五年知¶
縣王鐸正德九年知府華津嘉靖二十七年知縣¶
<pb:KR2k0041_WYG_028-52a>¶
沈銓四十五年知縣朱泰萬厯三十二年署事推¶
官張鳯翔四十七年知縣李宜培崇禎六年知縣¶
張毓泰各重修¶
¶
　　本朝順治八年知縣王報春十四年知縣余維樞康熙¶
五年知縣王家禎七年知縣梁炳宸十年知縣朱¶
世緯俱有修葺¶
¶
　　曲周縣學在縣治東金大定中建明洪武二十七年¶
知縣劉信嘉靖十六年知縣張鵬翼二十七年知¶
<pb:KR2k0041_WYG_028-52b>¶
縣方逢時萬厯二十七年知縣王象恒三十年知縣¶
髙出三十七年知縣張自悟天啟四年知縣趙引昌¶
七年邑紳霍允猷崇禎十三年邑紳路振飛相繼¶
修葺¶
¶
　　肥鄉縣學在縣治東南宋天聖中建金泰和四年主¶
簿張利用重建元至正乙酉知縣張皥明洪武二¶
年知縣韓淑昭𢎞治十四年知縣錢朝鳯正德四¶
年知縣李幹十一年知縣張博古嘉靖元年知縣¶
<pb:KR2k0041_WYG_028-53a>¶
吕渭十五年知縣趙廷瑞隆慶元年知縣李栻四¶
年知縣陳明經萬厯十八年知縣廉靖天啟間知¶
縣李春英譚誠言侯君招署縣事范志懋¶
¶
　　本朝順治十三年知縣李文盛相繼重修¶
¶
　　雞澤縣學在縣治東金承安三年知縣髙琢建元延¶
祐至元間知縣髙師顔張崇重建明永樂十二年¶
知縣宋銓修𢎞治三年知縣倪英九年典史張本¶
正德六年知縣銀鏡十五年教諭李一寧嘉靖四¶
<pb:KR2k0041_WYG_028-53b>¶
年義民郭周梁漢五年知縣張時啟十一年知縣¶
周文定三十一年知縣唐音三十三年知縣黄鑑¶
三十六年教諭張景晹四十四年知縣常世勲隆¶
慶四年通判王之藩萬厯二十年知縣曹孔榮崇¶
禎十六年知縣賈益謙¶
¶
　　本朝順治二年知縣吳應文康熙元年知縣袁鴻謨二¶
年知縣常志崐十一年訓導張瑋各有修建¶
¶
　　廣平縣學在縣治東南明洪武三年知縣髙立建永¶
<pb:KR2k0041_WYG_028-54a>¶
樂間知縣李昉何琮𢎞治十五年知縣顧麟萬厯¶
十七年知縣陳鎜各有修建¶
¶
　　邯鄲縣學在縣治西舊在縣治東南明洪武十年縣¶
丞王成徙建今所永樂十年知縣鹿琇正統十一¶
年知縣史善天順四年知縣董䇿成化五年知縣¶
劉翀正德六年知縣張偉嘉靖十年知縣趙時吉¶
¶
　　本朝知縣許侃相繼重修¶
¶
　　成安縣學在縣治東南元至正二年知縣牛天章建¶
<pb:KR2k0041_WYG_028-54b>¶
後燬明洪武三年知縣彭子潤重建正統間知縣¶
張雲韓温成化四年知縣劉蕘嘉靖間知縣王鈴¶
隆慶二年知縣王琢玉萬厯十二年知縣劉永脉¶
四十一年知縣李天祺教諭王孫昌四十二年知¶
縣李三畏四十四年知縣賈三䇿崇禎十三年知¶
縣陳熙訓導葢國彦¶
¶
　　本朝康熙十二年知縣王楷訓導要引昌相繼重修¶
¶
　　威縣學在縣治東南宋元祐間通直郎牛直修建在¶
<pb:KR2k0041_WYG_028-55a>¶
雉川崇寧間遷於邵固金正隆元年徙今地元¶
燬於兵明洪武三年知縣袁思孟重建正統中知¶
縣王潤成化中知縣閻縉王政嘉靖間知縣髙自¶
卑¶
¶
　　本朝順治十八年知縣緱酉生康熙七年知縣陳永昇¶
十一年知縣李之棟相繼重修¶
¶
　　清河縣學在縣治東南金大定四年徙於今地元至¶
元三年達嚕噶齊巴鄂修葺至正十七年達嚕噶¶
<pb:KR2k0041_WYG_028-55b>¶
齊托郭斯特穆爾縣尹趙範葛義方重修明洪武¶
八年十三年接修正統十四年知縣趙文𢎞治三¶
年知縣林瑱正德元年知縣許諫嘉靖中知縣王¶
紘盧汝翼傅延耆萬厯中知縣向日紅張民綱崇¶
禎中知縣曹亭秦際皡¶
¶
　　本朝順治二年知縣王世勲康熙四年知縣胡文煥相¶
繼增修十四年知縣盧士傑重修¶
¶
　　磁州學在州治東舊在州治東北明洪武五年知州¶
<pb:KR2k0041_WYG_028-56a>¶
周敏徙建今所永樂間知州張士迴正統間知州¶
謝釗天順間知州顧正相繼修葺成化十六年知¶
州張夢輔增修正德十六年知州張珂¶
¶
　　本朝康熙二十一年知州任塾三十七年知州蔣擢各¶
重修¶
¶
　　大名府¶
¶
　　府學在府治東南宋在舊城元至正間兵燬明永樂¶
元年隨府治徙此知府倪天興創建宣德三年知¶
<pb:KR2k0041_WYG_028-56b>¶
府夏忠李輅重修成化十四年知府沈浩鑿泮池¶
廓門序建齋廡𢎞治中知府李瓚韓福復加增修¶
嘉靖七年建啟聖祠萬厯中知府塗時相搆四亭¶
于儀門外以覆厯代碑珉知府趙慎修尹應元相¶
繼修葺¶
¶
　　元城縣學在縣治西北明永樂元年知縣趙玉自故¶
城徙建萬厯十八年知縣劉三英重修二十年秋¶
圮於雨知縣李炳重葺¶
¶
<pb:KR2k0041_WYG_028-57a>¶
　　本朝順治十六年知縣馮纘京康熙十二年知縣陳偉¶
¶
　　雍正四年知縣王曰恭復加修葺¶
¶
　　大名縣學在縣治西南明洪武三年縣丞秦本即元¶
季舊址創建後知縣施誠謝雯原瑢任英張鸞徐¶
士彬嘉靖十年知縣李汝梅各修葺隆慶三年圮¶
於水知縣李本意重修萬厯間知縣鄭得書趙一¶
鶴教諭郜純謙訓導楊于廷劉若愚¶
¶
　　本朝康熙三年知縣陳灴六年知縣徐袞字相繼重修¶
<pb:KR2k0041_WYG_028-57b>¶
魏縣學在縣治東宋元時在於村渡遷洹水鎮明初¶
圮於漳水徙此洪武三年縣丞蔣德𢎞創建永樂¶
五年知縣劉欽正統八年縣丞趙和天順三年知¶
縣楊春成化二十二年知縣白䋲武𢎞治元年知¶
縣鮑琦九年知縣林世逺縣丞張誠俱重修正德¶
十六年僉憲劉秉鑑嘉靖中知縣李冕連登陸柬¶
周詠李栻楊廷選徐元泰相繼修葺¶
¶
　　本朝順治十四年知縣江日躋康熙二十年知縣李尚¶
<pb:KR2k0041_WYG_028-58a>¶
斌各重修¶
¶
　　南樂縣學在縣治東南明洪武三年主簿葉伯瑾建¶
二十四年廢永樂五年知縣吳文質復建正統四¶
年典史周郁𢎞治間知縣陳邦器嘉靖隆慶萬厯¶
間知縣葉本路王道劉弼寛錢博學吳定柯挺¶
¶
　　本朝順治三年知縣卜世昌七年知縣蔡瓊枝康熙十¶
年知縣方元啟相繼重修¶
¶
　　清豐縣學在縣治北宋建後兵燬金皇統五年知德¶
<pb:KR2k0041_WYG_028-58b>¶
清軍事趙儒林重建元至元初達嚕噶齊銓部竒¶
塔特令髙松至正四年縣尹陳執中重修明洪武¶
七年知縣金雍增修正統四年知縣馬傑八年知¶
縣徐同成化元年知縣潘瑄嘉靖間知縣王寵李¶
汝寛相繼重修隆慶六年陸從平天啟四年知縣¶
潘士聞復加修葺¶
¶
　　本朝康熙十三年知縣楊燝教諭劉璸十五年教諭何¶
来似重修¶
¶
<pb:KR2k0041_WYG_028-59a>¶
　　東明縣學在縣治東南始建未詳明𢎞治十一年知¶
縣鄧鉞重建嘉靖四年知縣沈大楠二十八年知¶
縣黄國用隆慶五年知縣張正道萬厯十八年知¶
縣區大倫三十二年知縣常澄四十年知縣李遇¶
知天啟間知縣顧其仁張福臻¶
¶
　　本朝康熙元年知縣陸嶠齡訓導張皇靈九年知縣楊¶
日昇各重修¶
¶
　　開州學在州東門内本宋金時故址元大德間建明¶
<pb:KR2k0041_WYG_028-59b>¶
洪武二十五年知州文有禎重建永樂六年判官¶
李珣徐是增修景泰間知州李迪天順間知州謝¶
鳯𢎞治間知州李嘉祥嘉靖間知州孫巨鯨隆慶¶
間知州潘雲祥萬厯間知州沈堯中張之厚趙琦¶
周之謨天啟間知州董象恒崇禎七年府同知謝¶
傳顯相繼重修¶
¶
　　本朝順治十一年知州景文魁康熙二年知州林遜七¶
年知州孫棨三十四年知州賈國橿雍正七年知¶
<pb:KR2k0041_WYG_028-60a>¶
州張鏐學正陳芝秀各補修¶
¶
　　長垣縣學在縣治西明洪武元年縣丞劉彦昭建二¶
十一年縣丞婁哲重修景泰間知縣劉𢎞𢎞治間¶
知縣貢安甫正德間知縣張治道嘉靖間知縣王¶
三省劉體元鍾崇武隆慶間知府王叔杲知縣孫¶
錝胡宥教諭吳嶔萬厯間知縣髙知止各增修¶
¶
　　本朝康熙九年署縣事通判何英修明倫堂五十六年¶
知縣邵錫章謝蕃南先後修葺¶
¶
<pb:KR2k0041_WYG_028-60b>¶
　　宣化府¶
¶
　　府學在府治東明宣德七年建¶
¶
　　宣化縣學在府城東南隅明宣德七年置萬全都司¶
學鎮守都督譚廣創建𢎞治十七年嘉靖八年九¶
年萬厯二十三年二十七年俱有增修¶
¶
　　本朝康熙八年改為宣府前衛學三十二年改為宣化¶
縣學¶
¶
　　赤城縣學在縣治東舊係社學明景泰五年建¶
¶
<pb:KR2k0041_WYG_028-61a>¶
　　本朝康熙三十二年置縣即以社學為縣學而開平衛¶
學併裁入焉¶
¶
　　萬全縣學在縣治東明正德五年建天啟六年同知¶
張聚垣重修原係萬全右衛學¶
¶
　　本朝康熙三十二年改衛為縣即以衛縣為縣學¶
¶
　　龍門縣學舊在衛治東南明正統元年建十四年燬¶
景㤗中叅政葉盛復建尋又廢巡撫都御史張錦¶
奏請重建𢎞治元年叅將都指揮周賢改建於衛¶
<pb:KR2k0041_WYG_028-61b>¶
治之東北¶
¶
　　本朝康熙三十二年改衛學為縣學¶
¶
　　懐来縣學舊係衛學在東山之南創建莫考明初提¶
學御史戴仁請改建城東萬厯十六年兵備道孫¶
化龍復移於東山之南萬厯二十一年又以舊學¶
狹隘移建城中西北隅今即其處也萬厯三十六¶
年兵備道任應徴重修¶
¶
　　本朝康熙三十二年改為縣學¶
¶
<pb:KR2k0041_WYG_028-62a>¶
　　蔚州學在州治東創建無考明天順間知州史魁重¶
修𢎞治七年知州姜鄗增修萬厯間知州熊明誠¶
洪有聲¶
¶
　　本朝知州陳鵬舉曹士琦俱加修葺¶
¶
　　蔚縣學即蔚州學¶
¶
　　西寧縣學在縣治東明天順年建嘉靖間修萬厯三¶
十七年屈可賢重建崇禎十年王文誥重修¶
¶
　　本朝康熙三十二年改置縣學¶
¶
<pb:KR2k0041_WYG_028-62b>¶
　　懐安縣學在縣治東明正德三年建¶
¶
　　本朝康熙三十二年改置縣學併裁萬全左衛學歸此¶
延慶州學在州治東南明洪熙元年知州楊賔創建¶
正統九年增修成化三年知州李鼒撤其舊而新¶
之萬厯間知州王大益¶
¶
　　本朝順治初知州遲日豫相繼重修康熙三十二年裁¶
永寧衛學歸併本州¶
¶
　　保安州學在州治東明景泰二年建成化三年知州¶
<pb:KR2k0041_WYG_028-63a>¶
俞澤學正朱昇修隆慶三年知州嵇巔重建¶
¶
　　本朝康熙四十年知州楊汝楫增修¶
¶
　　易州¶
¶
　　州學在州治東南元至正二十五年知州藺茂創建¶
明宣德七年知州許銓景泰二年知州王鑄成化¶
二十二年知州羅綺𢎞治十三年知州戴敏相繼¶
修葺嘉靖三十年兵備畢竟容重修四十年巡撫¶
李遷兵備張淵增修移敬一亭於前建尊經閣於¶
<pb:KR2k0041_WYG_028-63b>¶
東南隅¶
¶
　　本朝順治元年知州朱懋文十三年知州劉啟復修¶
¶
　　涞水縣學在縣治西元至元初建至正中縣尹宋著¶
重修明洪武中知縣董孟宗宣德中知縣韓嵩正¶
統中知縣李燦景泰中知縣張厚天順中知縣李¶
森相繼增修成化中教諭張才知縣李憲修𢎞治¶
初教諭劉潔重修嘉靖中舉人徐富李廷陳修大¶
成殿知縣夏易唐治畢應午修¶
¶
<pb:KR2k0041_WYG_028-64a>¶
　　本朝順治十七年知縣許書康熙五年知縣陸扆箴重¶
修¶
¶
　　廣昌縣學在縣治東始建無考明隆慶六年知縣成¶
遜萬厯五年知縣張若愚崇禎元年知縣劉世治¶
相繼增修¶
¶
　　本朝康熙二十四年知縣杜登春重修¶
¶
　　冀州¶
¶
　　州學舊在州治西南肇自宋金天㑹六年節度使賈¶
<pb:KR2k0041_WYG_028-64b>¶
霆重建大定二十七年節度使王魯重修明洪武¶
九年知州王子章因其廢址加葺永樂十三年淪¶
于水知州桞義移於州治東權置廬舍以行禮即¶
今地十九年知州吳廉重建正統十年判官孫禮¶
景泰七年知州林思承成化七年知州胡璉十五¶
年知州李德美嘉靖九年知州樊臣相繼修葺¶
¶
　　南宫縣學在縣東南明洪武元年知縣楊䋲建宣德¶
中知縣陸英重修成化四年同知曾達嘉靖四年¶
<pb:KR2k0041_WYG_028-65a>¶
知縣張木十一年知縣种雲龍十五年知縣王楫¶
三十八年知縣蔡恒嵩四十三年知縣王中孚隆¶
慶三年知縣胡嘉謨萬厯五年知縣邢侗先後增¶
修¶
¶
　　新河縣學在縣治東南元至元二十七年縣尹閻思¶
齊建泰定二年縣尹魏鑑重修明永樂四年知縣¶
蕭智重建成化二十年知縣馮彦𢎞治十六年知¶
縣王廷珪正德二年知縣蔣鏞嘉靖七年知縣穆¶
<pb:KR2k0041_WYG_028-65b>¶
形增修四十二年知縣蔡𢡟昭教諭徐應解萬厯¶
十八年知縣陳士秀二十一年知縣徐治民各修¶
葺¶
¶
　　棗强縣學在縣治東金天㑹間建明洪武九年知縣¶
李源清拓修永樂二年知縣趙禮成化十七年知¶
縣史英重修二十三年知縣應傑𢎞治八年知縣¶
張環嘉靖四年知縣陳言萬厯四十三年知縣鄭¶
陞¶
¶
<pb:KR2k0041_WYG_028-66a>¶
　　本朝順治間知縣張鳯起何之圖康熙五年知縣胡夣¶
熊相繼增修¶
¶
　　武邑縣學在縣治東北元延祐七年縣尹李愍建至¶
順壬申縣尹朱明至元六年縣尹劉彦昭增修明¶
永樂三年知縣車貸重建正統三年知縣李琰成¶
化五年知縣楊琇重修十三年知縣馬昭增修正¶
德二年知縣成文嘉靖三年知縣王紀重修萬厯十¶
八年知縣王學易增修¶
¶
<pb:KR2k0041_WYG_028-66b>¶
　　衡水縣學在縣治東舊在舊縣東元大德中縣尹靳¶
守良建元末兵燬明洪武八年知縣韓羽重修永¶
樂五年水没隨縣移范家疃即今地十二年知縣¶
陳敏創建正統正德嘉靖萬厯間知縣歐復藺珮¶
孫鍾許份孫梦麟相繼修葺¶
¶
　　趙州¶
¶
　　州學在州治東南始建無考金天㑹皇統貞祐中相¶
繼增修明洪武十三年知州周誠重建景泰天順¶
<pb:KR2k0041_WYG_028-67a>¶
成化嘉靖間知州胡宏何濬潘洪陳瑄范昕先後¶
重修¶
¶
　　本朝順治間知州陶鼎鉉訓導張登龍康熙十一年學¶
正閻永齡各補修¶
¶
　　柏鄉縣學舊在縣治東南元至元壬辰縣尹劉世英¶
建至治癸酉主簿賀良佐重修明洪武二年知縣¶
何禮遷建於城北成化三年知縣汪鉅重修嘉靖¶
中知縣馬寫楊拱極增修¶
¶
<pb:KR2k0041_WYG_028-67b>¶
　　隆平縣學在縣治東南原在舊城宋大觀中被水遷¶
於縣東明洪武十四年知縣羅敏中復改建於縣¶
之東南正統間知縣黄友重修成化𢎞治正德嘉¶
靖中知縣栁紳闗瑜紀世相楊自効萬厯中知縣¶
林天秩徐彬仙克謹相繼增修¶
¶
　　髙邑縣學在縣治西南宋慶厯中建崇寧二年知縣¶
李侁修元至元中縣尹宋明善重修明洪武永樂¶
正統成化𢎞治萬厯中知縣王藻羅克昌縣丞沈¶
<pb:KR2k0041_WYG_028-68a>¶
義知縣李本芳蔡慶譚綬金四科先後修葺¶
¶
　　本朝康熙二十一年知縣劉瑜重修¶
¶
　　臨城縣學在縣治南元至正中主簿實喇布哈登仕¶
建至順三年縣尹李世基修明正統九年知縣阮¶
居仁因舊址重建成化二年知縣張佐𢎞治元年¶
知縣張清正德九年知縣王希佑嘉靖二十六年¶
知縣劉哻萬厯三年知縣王廷孚二十二年知縣¶
楊應丙¶
¶
<pb:KR2k0041_WYG_028-68b>¶
　　本朝順治六年知縣王國柱十四年知縣髙科康熙三¶
十年知縣楊寛各重修¶
¶
　　寧晉縣學在縣治南宋重寧二年知縣齊世卿建元¶
至正中監縣大都閭重修明洪武三年知縣孫毅¶
修葺成化嘉靖中府同知曾逵知縣陸愉徐以貞¶
王寶吳儀陳棐¶
¶
　　本朝順治五年知縣趙汝斌各重修¶
¶
　　深州¶
¶
<pb:KR2k0041_WYG_028-69a>¶
　　州學在州治東明洪武七年知縣朱英建後圮於水¶
永樂十年知州蕭伯辰遷建於此成化二年知州¶
尤瓛十一年知州韓儒相繼修葺𢎞治十一年知¶
州郭騫嘉靖二十六年知州余一鵬增修¶
¶
　　本朝順治間知州任三奇韓志道州判沈以曦康熙八¶
年學正趙吉徴雍正十年知州徐綬重修¶
¶
　　武强縣學在縣治東南宋時建金末兵燬元至元十七¶
年縣尹要德潤重建至正中縣尹周宗魯重修明¶
<pb:KR2k0041_WYG_028-69b>¶
洪武成化𢎞治嘉靖萬厯中知縣夏安禮王思道¶
吳鳯鳴曹文通劉沛然閻銶先後修葺¶
¶
　　本朝順治七年知縣劉朝宗重修康熙二年知縣李道¶
三十一年邑紳張星法各增修¶
¶
　　饒陽縣學舊在縣治西北元元貞二年縣尉李世先¶
遷於縣治北明洪武八年知縣左良弼修景泰成¶
化嘉靖間知縣劉用張幹教諭李應元相繼修葺¶
萬厯二十九年知縣翟燿增修¶
¶
<pb:KR2k0041_WYG_028-70a>¶
　　安平縣學在縣治東北元縣尹石林建縣尹馬惟良¶
重修明永樂正德嘉靖中知縣薛朂陸載郭學書¶
萬厯中知縣李時芳相繼修葺¶
¶
　　本朝康熙二十六年知縣陳宗石重修¶
¶
　　定州¶
¶
　　州學在州治西北唐范陽盧某始建刺史王處直增¶
修宋韓琦復加拓修元義士周源重修明洪武十¶
三年知州項昌銘正統九年知州許讓成化六年¶
<pb:KR2k0041_WYG_028-70b>¶
知州李諤七年知州韓文相繼重修二十一年知¶
州裴泰正德二年署事推官邵廷嘉靖十三年知¶
州王詔四十四年署事通判邢化四十五年署事¶
同知林德萬厯間知州王録楊現彭天補張鎔張¶
邦貴宋子質相繼重修¶
¶
　　曲陽縣學在縣治東元縣尹齊伯春始建至正間縣¶
尹李脱因重修明天順四年知縣事畢玉成化八¶
年知縣孫喬良正統十年通判楊琳嘉靖三十年¶
<pb:KR2k0041_WYG_028-71a>¶
知縣楊早萬厯十八年知縣鮑獻書相繼增修¶
¶
　　本朝順治十二年知縣葛緩康熙十一年知縣劉師峻¶
十九年訓導黄華蕃相繼修葺¶
¶
　　深澤縣學在縣治東宋元祐三年知縣許安石創建¶
嵗乆增葺不一元至順三年縣尹毛景謙重修明¶
洪武二十八年知縣李珪永樂十四年知縣王源¶
增修成化十八年知縣梁驥正德十二年知縣張¶
廷舉嘉靖四十五年知縣閻奉恩相繼修葺¶
¶
<pb:KR2k0041_WYG_028-71b>¶
　　入學額數¶
¶
　　順治四年定入學分大學中學小學大學取四十名¶
中學取三十名小學取二十名十五年入學大府取¶
二十名大州縣取十五名小學取四五名十六年定¶
順天府儒童入學取二十五名宛平大興二縣各取¶
二十名又懐来衛永寧衛學歸併延慶州保安衛學¶
歸併保安州龍門所學歸併開平州昌平衛學歸併¶
昌平州俱取州縣官廪保結不必另立衛冊¶
¶
<pb:KR2k0041_WYG_028-72a>¶
　　康熙九年定各直省府學二十名大州縣學十五名¶
中學十二名小學七名或八名二十六年題准懐来¶
永寧保安三衛仍各取童生八名令各州兼攝三十¶
三年定宣化府學生員酌撥二名以足數宣化懐安¶
二縣作大學定額十五名懐来萬全蔚三縣作中學¶
定額十二名西寧龍門赤城三縣作小學定額八名¶
武生亦隨文生額取五十四年以直𨽻人文日盛增¶
廣學額除順天府學大興宛平縣學無庸增加其餘¶
<pb:KR2k0041_WYG_028-72b>¶
府學各增三名共取二十三名州縣衛大學各增三¶
名共取十八名中學各增三名共取十五名小學各¶
增二名共取十名六十一年十一月¶
¶
　　恩詔直𨽻各省大學加取七名中學加取五名小學加取¶
三名雍正元年直省各府學遵¶
¶
　　恩詔内大學例加取七名二年¶
¶
　　上諭我¶
¶
　　聖祖仁皇帝夀考作人六十年来山陬海澨莫不家絃户誦¶
<pb:KR2k0041_WYG_028-73a>¶
直省應試童子有垂老不獲一衿者其令督撫㑹同學¶
臣查明實在人文最盛之州縣題請小學改為中學中¶
學改為大學大學照府學額取録遵¶
¶
　　㫖題定順天府大興宛平照三大學例俱加七名各取進¶
二十五名文安通州寶坻豐潤蠡縣髙陽河間任邱¶
景州冀州定州南宫棗强清豐東明開州長垣等十¶
七州縣向係大學今照府學額各取二十三名薊州¶
盧龍遷安昌平樂亭博野祁州安州新安獻縣阜城¶
<pb:KR2k0041_WYG_028-73b>¶
静海寧津天津衛萬全蔚縣衡水安平鷄澤成安清¶
河魏縣南樂等二十三州縣衛所向係中學今改為¶
大學各取十八名香河順義深澤青縣西寧靈夀行¶
唐贊皇新河髙邑無極新樂曲陽廣宗唐山内邱等¶
十六縣向係小學今改為中學各取十五名又蔚州¶
向係中學今改為大學取進十八名其餘州縣仍照¶
原額¶
¶
　　直省各學廪生順治四年定府學四十名州學三十¶
<pb:KR2k0041_WYG_028-74a>¶
名縣學二十名衛學十名增廣生額數同¶
¶
　　商籍入學順治十一年定直𨽻附河間府照大學考¶
取撥入府學充附肄業¶
¶
　　别籍寓學順治元年題准設寓學於京師逺方士子¶
遊學者取的當保結准附順天府學一體考試又設¶
廪額十名照縣學例充貢二年題准寓學諸生本年¶
鄉試准分監生中額三名嗣後俱發囘本省如父母¶
墳墓向在北方即係土著學臣察覈果真許令入籍¶
<pb:KR2k0041_WYG_028-74b>¶
一體應試¶
¶
　　京衛武童雍正二年定額取一百名應考者多係九¶
府倩代頂冒教授不能盡識嗣後將此百名額數分¶
𣲖九府大興宛平二縣各取十五名保定河間大名¶
三府各取十名正定府取二十名宣化永平順德廣¶
平四府各取五名俱就本籍考試令州縣查明廪保¶
識認真正衛籍出具印結送考學臣於取進後移撥¶
京衛武學督率遇嵗考時亦令京學教官起送¶
<pb:KR2k0041_WYG_028-75a>¶
¶
¶
¶
¶
¶
¶
¶
¶
<pb:KR2k0041_WYG_028-75b>¶
¶
¶
¶
¶
¶
¶
¶
¶
　　畿輔通志卷二十八¶
¶
