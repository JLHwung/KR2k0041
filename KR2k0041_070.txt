# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:18.270998
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 70
<pb:KR2k0041_WYG_070-1a>¶
　　欽定四庫全書¶
¶
　　畿輔通志卷七十¶
¶
　　名宦¶
¶
　　大名府¶
¶
　　周¶
¶
　　仲　由(為蒲宰孔子過之入境三稱其善子貢問之孔子曰入其境田疇盡易草萊甚辟溝洫深¶
治此其恭敬以信故民盡力入其邑墻屋完固樹木甚荗此其忠信以寛故民不偷入其庭甚閑諸¶
下用命此其明察以斷故民不擾)¶
¶
<pb:KR2k0041_WYG_070-1b>¶
　　漢¶
¶
　　韓延壽(字長公燕人宣帝時為東郡太守上禮義好古教化表孝弟有行修治學宫繕城郭収賦¶
租先明布告其日以期㑹為大事吏民敬畏趨向之又置五正長相率以孝弟母舍姦人在郡三嵗¶
令行禁止為天下最見人物)¶
¶
　　王　尊(字子贛高陽人為東郡太守河水盛溢浸瓠子金堤尊躬率吏民沉白馬祀水神請以身¶
填金堤因止宿廬居堤上吏民叩頭救止尊終不去及水盛堤壊尊立不動水波稍却逥還吏民奏¶
其狀於是制詔御史職尊中二千石加賜黄金二十斤卒民祀之為河侯祠見人物)¶
¶
　　東漢¶
¶
<pb:KR2k0041_WYG_070-2a>¶
　　姚　期(字次况光武時檀香五樓賊入繁陽内黄魏郡大姓數反覆而更始將卓京謀欲相率反¶
鄴城帝以期為魏郡太守行大將軍事期發郡兵擊京破之郡界清平)¶
¶
　　耿　純(字伯山鉅鹿人世祖時為東郡太守傳見人物)¶
¶
　　魯　丕(字叔陵扶風人建初時為東郡太守丕在郡百姓殷富數薦達幽隠名士明年拜陳留太¶
守)¶
¶
　　張　酺(字孟侯汝南人顯宗開學於南宫置五經師酺以尚書敎授數講於御前以論難當意肅¶
宗即位出為東郡太守酺雖儒者而性剛㫁下車擢用義勇搏擊豪强長吏有殺盜徒者酺輙案之¶
以為令長受贓猶不至死盜徒皆饑寒傭保何足窮法乎元和二年東廵狩幸東郡引酺及門生并¶
<pb:KR2k0041_WYG_070-2b>¶
郡縣掾史並㑹於庭帝先備弟子之儀使酺講尚書一篇然後講君臣之禮視事十五年遷魏郡太¶
守)¶
¶
　　岑　熈(南陽人岑彭三世孫安帝時為魏郡太守招聘隠逸與叅政事無為而化視事二年輿人¶
歌之曰我有枳棘岑君伐之我有蟊賊岑君遏之雞犬不驚足下生氂含嘯鼓腹焉知凶災我喜我¶
生獨定斯時美矣岑君於戲休兹)¶
¶
　　仇　覽(字季智一名香陳留人為蒲亭長勸人生業為制科令農事既畢令子弟還黌學期年大¶
化有陳元者獨與毋居而毋詣覽告元不孝覽驚曰毋守寡飬孤奈何欲置子於不義乎毋感悔涕¶
泣而去覽親過元家為陳人倫孝行元卒成孝子鄉邑為之諺曰父母何在在我庭化為鴟梟哺所¶
<pb:KR2k0041_WYG_070-3a>¶
生)¶
¶
　　黄　香(江夏安陸人延光元年遷魏郡太守郡舊有内外園田常與人分種收糓嵗數千斛香曰¶
商者不農仕者不耕伐氷食禄之人不與百姓争利乃悉以賦入課令耕種時被水年饑香力處賑¶
給之子瓊亦魏郡太守)¶
¶
　　陳　球(字伯真下邳人為繁陽令時魏郡太守諷令球納貨賄球不與之太守怒而撾督郵欲令¶
逐球督郵不肯曰魏郡十五城獨繁陽有異政今受命逐之將致議於天下矣太守乃止尋辟公府¶
後歴魏郡太守)¶
¶
　　臧　洪(字子源廣陵人漢末為東郡太守曹操圍張超於雍邱甚亟洪故與超同約赴難徒跣從¶
<pb:KR2k0041_WYG_070-3b>¶
袁紹請兵紹不聽超遂族没洪由是絶不與紹通紹興兵圍之歴年城䧟紹生執洪謂曰今日服未¶
洪據地暝目曰諸袁受漢㤙王室衰弱不為扶翼欲因際㑹希兾非望洪恨不推刄為天下報讐何¶
為服乎紹見洪辭切終不為已用乃殺之洪邑人陳容隨洪為東郡丞起謂紹曰將軍舉大事欲為¶
天下除暴而首誅忠義豈合天意紹慚使人牽出容呼曰今日寜與臧洪同日死不與將軍同日生¶
復見殺)¶
¶
　　三國¶
¶
　　胡　質(夀春人魏武辟召授頓邱令性沉實内察不以𤨏節檢物所在見思)¶
¶
　　王　修(字叔治北海人魏郡太守治抑强扶弱明賞罸百姓稱之)¶
¶
<pb:KR2k0041_WYG_070-4a>¶
　　陳　矯(字季弼廣陵東陽人為魏郡太守時繫囚千數至有歴年者矯以為周有三典之制漢約¶
三章之法今借輕重之理而忽乆繫之患可謂謬矣悉自覽罪狀一時論决)¶
¶
　　羊　荗(字季實為東郡太守冬月坐白羊皮夏月坐一榆木板床出界買鹽豉食之)¶
¶
　　鄭　渾(字文公開封人文帝時陽平郡太守郡界患水澇渾於蕭相二縣界鑿陂比年大收民頼¶
其利刻石頌之號曰鄭陂轉魏郡太守其治放此明帝下詔稱述布告天下)¶
¶
　　晉¶
¶
　　鄭　黙(字思元為東郡太守值嵗饑黙開倉賑給乃舎都亭自表待罪朝廷嘉黙憂國詔書褒奬¶
比之汲黯頒告天下)¶
¶
<pb:KR2k0041_WYG_070-4b>¶
　　樂　廣(字彦輔南陽人為元城令史稱廣為政無當時譽去為人所思)¶
¶
　　南北朝¶
¶
　　孟　業(字敬業鉅鹿人皇建初為東郡太守以寛恵著境内麥一莖五穂其餘或三穂四穂人以¶
為政化所感見人物)¶
¶
　　羊　烈(字信卿太山人齊天保中為陽平太守蝗不入境勅書襃美)¶
¶
　　明　亮(字文徳平原人魏陽平太守清白愛民甚有恵政朝廷嘉其風化轉汲郡太守吏士徃徃¶
追思之)¶
¶
　　許　惇(字良季髙陽人東魏陽平太守時遷都鄴陽平稱輦轂郡軍國責辦賦歛無經又勲貴囑¶
<pb:KR2k0041_WYG_070-5a>¶
請朝夕徴求惇並御之以道上下無怨治為天下第一特加賞異圗形於闕詔頒天下)¶
¶
　　隋¶
¶
　　魏徳深(鉅鹿人煬帝時為貴鄉長不嚴而治會征遼賦歛無算徳深調度轉給百姓不擾時盗賊¶
羣起武陽諸城多䧟唯貴鄉獨全見人物)¶
¶
　　唐¶
¶
　　狄仁傑(太原人通天中為魏州刺史契丹侵冀州河北震動前刺史懼賊至驅民保城修守具仁¶
傑至曰賊在逺何自疲民萬一敵來吾自辨之何預若軰悉縦就田契丹亦引去)¶
¶
　　蘇　幹(武功人埀拱中魏州刺史河朔饑前刺史苛暴百姓流徙幹檢吏督姦勸課農桑流民盡¶
<pb:KR2k0041_WYG_070-5b>¶
復以稱治)¶
¶
　　張廷珪(河南濟源人歴魏州刺史景龍中宗楚客武延秀韋温等封户多在河南河北諷朝廷詔¶
兩道蠶産所宜雖水旱得以蠶折租廷珪謂兩道倚大河地雄奥股肱走集宜得其歡心安可不恤¶
其患而殫其力願依貞觀故事凖令折免詔可)¶
¶
　　陽　嶠(睿宗初魏州刺史以清白聞遷本道按察使魏人剺面闕下請嶠為刺史故再治魏)¶
¶
　　崔　沔(字善冲長安人為魏州刺史時雨潦敗禾沔便宜行事賑饑恤貧郡人大悦)¶
¶
　　崔　瓘(博陵人代宗時為澶州刺史不為煩苛人便安之流亡還歸居二年増户萬數詔特進五¶
階以寵異政)¶
¶
<pb:KR2k0041_WYG_070-6a>¶
　　宋¶
¶
　　王嗣宗(汾州人開寳間進士通判澶州並河東西植樹萬株以固堤防上言澶州𣙜酤斗校省斗¶
不及七升民犯法釀者三石以上坐死有傷深峻乞詔並凖省斗定罪從之)¶
¶
　　陳　恕(字仲言南昌人太宗時知大名府契丹南侵詔増浚城隍民不時辨恕立擒府中豪右一¶
人械之以狥吏衆皆股慓無敢後期數日功就㑹契丹引去召為諫議大夫)¶
¶
　　趙昌言(孝義人知澶州有操畧治軍嚴肅蒞民以和豪氏有峙蒭茭圗厚利者誘姦人穴堤致决¶
溢昌言伺知之盡籍豪家所儲積供用罄其貲境内肅然)¶
¶
　　張禹珪(字天錫真宗時知澶州頗勤政事以瑞麥生獄隙地下詔嘉奬河堤决溢禹珪率徒塞之¶
<pb:KR2k0041_WYG_070-6b>¶
宰相王旦使兖州還言其狀優詔襃之)¶
¶
　　陳堯咨(字嘉謨閬中人知天雄軍自契丹修好城壁器械久不治堯咨茸完之仁宗時復知天雄¶
陛辭上特賜金魚以示優渥且曰天雄朔方㑹府非文武全才不可故命卿耳尋改判澶州令行禁¶
止境内肅然)¶
¶
　　程　琳(博野人判大名府持重不擾前後守魏十年度要害繕壁壘増守禦備植雜木數萬曰異¶
時樓櫓之具可不出於民矣郡人愛之為立祠)¶
¶
　　陳　觀(字思正絳州人仁宗時知澶州河壊孫陳掃及浮梁州人大恐或請移北原以避水患觀¶
曰太守獨去如州民何乃躬率徒塞之堤完水亦尋止觀持守亷白仁宗飛白書清字賜之)¶
¶
<pb:KR2k0041_WYG_070-7a>¶
　　蘇舜卿(昜簡之子舉進士知長垣縣冇恵政)¶
¶
　　葛書舉(江隂人熈寜中知長垣縣為政明察吏民畏服)¶
¶
　　韓　璹(字君玉衛州人神宗時知澶州河决晝夜為民捍禦尋坐事貶秩神宗追念舊勞詔還故¶
職璹興學勸士吏事絶人所閲牘終身不㤀澶州民懐思之他日郡守或欲有所為民必曰此已經¶
韓大夫矣以故輙止)¶
¶
　　文彦博(字寛夫汾州人熈寜中判大名府彦博以耆徳出鎮務大體不嚴而治身雖在外而帝眷¶
有加)¶
¶
　　程　顥(洛陽人神宗時簽書鎮寜軍判官時程昉治河取澶卒八百虐用之衆逃歸羣僚畏昉欲¶
<pb:KR2k0041_WYG_070-7b>¶
勿納顥曰彼逃死自歸不納必亂若昉怒吾自任之即親徃撫勞欲少休三日復役衆歡踴而入具¶
以事上得不遣昉後過州肆言曰澶卒之潰葢程中允誘之吾且訴於上顥聞之曰彼方憚我何能¶
為果不敢言)¶
¶
　　韓　綜(靈夀人神宗時通判天雄軍河溢金堤民依丘塜者數百家綜令曰能濟一人予千錢民¶
爭操舟筏以救俄而丘塜多潰)¶
¶
　　韓　絳(綜弟神宗時為北京留守河决小吳掃議者欲傍魏城鑿渠東趨金堤役甚急絳言功必¶
不成徒耗費國力而使魏人流徙非計也三奏廼罷之)¶
¶
　　黄　友(字龍友温州人徽宗時判澶州金人敗盟郭藥師以常勝軍叛燕士響應友獨領數千人¶
<pb:KR2k0041_WYG_070-8a>¶
與之戰躬冐矢石士卒奔潰敵執友謂曰降則赦汝友厲聲曰男兒死耳遂遇害帝書忠節傳家四¶
字旌之)¶
¶
　　金¶
¶
　　梁　肅(字孟容奉聖州人攝大名少尹正隆末境内盜起百姓陷賊中不能自辨者數千人皆繫¶
大名獄肅蒞任騐得其情讞出者十八九)¶
¶
　　圗克坦銘(字國本大安三年知大名府時薦饑重困銘乞大出交鈔以賑之)¶
¶
　　圗克坦公弼(本名錫里章宗時知大名府事時南侵宋軍興有司督逋祖及牛頭税甚急公弼奏¶
軍士從戎民日疲敝可緩征以舒民朝廷從之)¶
¶
<pb:KR2k0041_WYG_070-8b>¶
　　元¶
¶
　　張𢎞範(定興人至元二年為大名總管大水租税無出𢎞範輒免之朝廷罪其專擅𢎞範入見曰¶
臣以為朝廷儲小倉不若儲之大倉帝曰何説也對曰今嵗水潦不收而責民輸倉庫雖實而民死¶
亡明年租將安出曷若活其民則嵗有恒收非陛下大倉乎帝曰知體)¶
¶
　　達實特穆爾(寕夏人天歴間監南樂有善政民為立碑)¶
¶
　　張　禎(大梁人至元時知開州㑹寇盗兵食方急禎乃立三等九甲之法調劑輕重盡中程度衆¶
大悦及代百姓泣送為立遺愛碑)¶
¶
　　陳執中(宿州人至正中歴清豐縣尹時兵革數興民多凋耗執中平賦役課農桑復裒羡餘以飭¶
<pb:KR2k0041_WYG_070-9a>¶
學校境内蔚然)¶
¶
　　明¶
¶
　　桞　申(漢中人洪武初自蜀來歸任大名知府為政務經術尚徳緩刑有循吏風)¶
¶
　　焦　昉(字孟昇定興人永樂初知長垣九年百姓保留進職知州仍理長垣縣事撫民子恵如父¶
母宣徳八年卒垣民相與營𦵏於邑城内東南隅又為築室居其妻子遂世為長垣人)¶
¶
　　翟　整(直𨽻滿城人永樂間知南樂縣修舉廢墜孜孜不輟政務寛平職滿邑人不釋留之後遂¶
家焉)¶
¶
　　李　輅(安邑人正統初以御史出知大名府尋加參政仍掌府事曽鶴齡稱其為政清而温恵而¶
<pb:KR2k0041_WYG_070-9b>¶
直亷而不激寛而不縦時人以為實錄)¶
¶
　　李　瓚(臨汾人成化間知大名府嵗饑檄屬縣備賑毎嵗春㪚而冬歛氏無轉徙者又漳衛二水¶
瀠紆郡邑瓚建浮艘四一在府南門外一在李家道口二在小灘民乃不病渉當𢎞治丙辰河决長¶
垣東明間瓚築長堤延袤二百餘里世享其利瓚在任十有二年至今民不能㤀)¶
¶
　　韓　福(字徳夫西安籍天長人舉進士𢎞治十一年以監察御史出守大名立保甲法以時詢察¶
之盜賊滅迹道不拾遺鼓樓下常置認物亭令境内有道遺者一錢以上齎投亭中許亡者認取諸¶
州縣吏民以公役獄訟詣府者率不解行李人人投衣囊亭中畢各持去間遺旬日他吏民不敢越¶
也居八年以治平為天下第一賜晏光祿)¶
¶
<pb:KR2k0041_WYG_070-10a>¶
　　李嘉祥(貴池人𢎞治中知開州性明敏深燭奸弊毁境中一切滛祠以正風俗脩築州城浚濠塹¶
迨正徳中流寇起畿輔多被其累獨開以城固得全民益思之)¶
¶
　　鮑　琦(麻城舉人𢎞治間知大名縣漳水溢田舍飄沒琦相土築堤不三月而功成水患以息至¶
今呼為鮑公堤)¶
¶
　　王懋中(安福人進士𢎞治中知南樂縣精明敏達吏不能欺官至都御史從王守仁平宸濠之亂)¶
¶
　　何　塘(正徳初進士官脩撰剛正不阿以忤劉瑾謫開州同知時稱其一介不取之亷萬夫不當¶
之勇)¶
¶
　　劉　鸞(陜西白水舉人正徳五年知東明縣時流賊攻東門二日幾陷鸞登城督戰幾百餘合項¶
<pb:KR2k0041_WYG_070-10b>¶
刺二鎗神色不變廵守彌勵乘風縱火賊圍始解監司以狀聞特賜綵縀)¶
¶
　　馬　卿(字敬臣林慮人正徳七年知大名府大名故多盜自罷置守衛境内無寸兵可恃卿抵郡¶
檄州縣繕城濬隍募膂力者别為隊伍擇縣令陳智教諭陳悃總領團練定賞格以訓勵之人人無¶
不效死聲震河朔盜不敢犯其境焉)¶
¶
　　髙　䕫(陜西義渠人正徳間由舉人知大名縣時流賊劉七齊彦明䓁自燕趙轉掠而南夔脩城¶
塹具火炮戰車賊知有偹遁去事平因鮑公堤築為外城城外别有小堤禦水重関叠塹邑人頼之)¶
¶
　　張漢卿(儀封人進士正徳間知魏縣嚴明果斷摘伏如神一夜秘行至酒肆門聞有姑嫂□酒聲¶
姑謂嫂曰此酒好似張爺一清徹底擢刑科給事中以議大禮罷歸)¶
¶
<pb:KR2k0041_WYG_070-11a>¶
　　潘　塤(字伯和山陽人進士正徳間由兵科都給事忤權貴謫開州同知先是城曠而虚白晝行¶
刼塤徙鄉里富豪千餘家實城中市㕓稠宻奸盜歛息嘗修忠烈二祠及循吏鄉先生行實炳烈者¶
入祠恵政不可悉舉)¶
¶
　　喬　璽(山後人正徳辛未薊盜劉六等率衆萬餘攻東明璽以指揮從逰擊將軍許秦奉命擊賊¶
被圍二日將陷璽為先鋒大戰於城東賊衆我寡與千户姜某俱戰死已而泰以重兵繼之賊乃敗¶
去許泰亦山後人姜千户宣府人不知其名)¶
¶
　　蔣舜民(江隂人正徳中進士知清豐縣初縣田賦髙下懸絶民力不支舜民立均田之法區畫中¶
度夙弊一清)¶
¶
<pb:KR2k0041_WYG_070-11b>¶
　　朱　紈(長洲人嘉靖二年知開州汰冗費革弊政羣吏肅然操持亷潔於民纎芥無所取論者與¶
亷范並稱)¶
¶
　　王叔果(永嘉人嘉靖壬戌進士以兵部郎出守大名崇尚理學復修天雄書院造就多士一時知¶
名之彦多出其門)¶
¶
　　葉　溥(龍泉人嘉靖五年知大名府性剛介自持務亷白寡言笑雖僚佐皆嚴憚之不敢干以私¶
境内肅然相隨至官唯兩童子琴書一囊而已去郡之日亦如之)¶
¶
　　王　徳(永嘉人嘉靖間大名推官决獄如神滑人為捕賊誣陷徳讞出之滑人立祠以祀)¶
¶
　　曹邦輔(定陶人進士嘉靖十二年知元城操持亷潔胥吏憚之節省里甲之費嵗數千計時邊方¶
<pb:KR2k0041_WYG_070-12a>¶
多故上官促辦軍器甚棘悉以公帑羡餘給之毫髪無取於民嵗饑賑貸有法民頼全活)¶
¶
　　李　冕(章邱人知大名縣按地丁以均徭役百姓稱便都御史下其法於州郡著為例遷本道副¶
使邑父老願尸祝之冕嚴禁弗許士論重之)¶
¶
　　諸　稱(秀水人由進士嘉靖間知大名縣妻孥不入官舍清約如寒素興學勸農脩舉廢墜置學¶
田數頃以贍貧士復築堤以障河民至今頼之)¶
¶
　　潘　驂(烏程人嘉靖間謫大名判治操體要所著大名府志常時與茅坤並稱)¶
¶
　　金應照(呉縣人進士由山東簽事謫知開州嵗饑設法賑恤全活萬數遷去行李蕭然當時有襟¶
懸皎月守潔澄潭之頌)¶
¶
<pb:KR2k0041_WYG_070-12b>¶
　　王　芳(湖廣人由進士嘉靖間知魏縣革里中無名之科祛徭役不平之弊嵗饑賑濟有法全活¶
甚衆)¶
¶
　　樂　頀(臨川人精天文學歴光禄卿掌欽天監事嘉靖甲申五星聚營室廷臣並上表稱賀頀獨¶
抗疏以為非是禮官劾奏之出守大名府頀以列卿宿望出典郡事不嚴而化頀亦不以重臣倦民¶
事案無停牘辨决如流獄舍累旬月無繫者尋復原官去吏民追思之)¶
¶
　　張　謙(慈谿人嘉靖二十年知大名府以亷馭吏終謙之治吏無敢受一錢者故爭飬馬常課外¶
復徴餘地錢百姓苦之謙請豁免又種馬間十嵗一編弊孔滋甚謙改編四年輒清審之積弊除刷¶
殆盡民建祠祀焉)¶
¶
<pb:KR2k0041_WYG_070-13a>¶
　　朱　湘(義烏人進士嘉靖間知大名縣創應龍書院羣士子遊息其中月加三試仍置學田二百¶
餘畆給廩餼士頼以成者甚多更建社學十四所選塾師分訓之弦誦聲遍於四境士民立祠祀之)¶
¶
　　張　瀚(仁和人嘉靖年知大名府郡故沃土民各任所出不知農瀚教以樹植始勤穡事環九百¶
里桑麻遍野瀚素雄於文政餘輙引弟子員授之經義一時文物稱盛)¶
¶
　　楊廷選(號賔吾錦衣籍鄞縣人進士嘉靖間知魏縣英發明斷人不敢欺土豪結黨逞凶至不敢¶
仰視選亷得其人䋲以重法一時強暴歛跡至今追思循吏必曰京楊去任東西郊父老争為建祠¶
主事者兩從之)¶
¶
　　沈　鍊(㑹稽人進士嘉靖間知清豐縣亷介多善政士民愛戴交口頌之陞錦衣衛經歴疏詆嚴¶
<pb:KR2k0041_WYG_070-13b>¶
嵩寃死清豐父老建祠北城下婦人穉子嵗時曵香楮踵相屬或歌或嘆奉之䖍如考妣焉)¶
¶
　　李　栻(號勺溪豐城人進士嘉靖間知魏縣政暇詣思誠書院與諸生徒講學饑則市胡餅啖之¶
三閲月以憂去後補肥鄉過魏士民遮留至三日不能行為立生祠祀之)¶
¶
　　甄　敬(平定州人進士嘉靖間知大名縣值嵗侵民多流亡敬設法賑救全活甚衆均田釐賦積¶
弊盡除父老盡像祀之徴拜監察御史)¶
¶
　　操時賢(江西浮梁人進士嘉靖間知東明縣亷平公慎首屏猾吏清三省賊巢殱其渠魁課農導¶
士一方稱樂利焉)¶
¶
　　段　錦(㤙縣人進士嘉靖間以監察御史謫大名令丰采凝重政敦大體議小灘商税以濟支費¶
<pb:KR2k0041_WYG_070-14a>¶
民頼以蘇凡經過使客聞其名俱迂途去不敢入擾)¶
¶
　　温如春(洛陽衛人進士嘉靖間知清豐縣言貌和煦及遇事可否凜弗可易救荒有法詔賜白金¶
文綺令畿甸奉以為式)¶
¶
　　孫　錝(餘姚人進士隆慶二年知長垣縣清馬厰餘地捐大户餘金整修文廟奬㧞士類邑多頌¶
之)¶
¶
　　胡　宥(休寜人進士隆慶五年知長垣縣天性濶達鍊悉世務長於易學往往與諸生竟日發明¶
且給餼膳士貧者多待舉火焉至脩學校節里甲省徭役清庫藏罪豪猾徳威並著尋擢御史)¶
¶
　　董元儒(㑹稽人進士萬歴間知大名縣持身嚴潔敷正温和嵗饑設法賑救全活甚衆)¶
¶
<pb:KR2k0041_WYG_070-14b>¶
　　張國柱(號寜宇平原人進士萬歴間知魏縣遇事有擔荷自開河議起鄰封以息肩嫁禍上官以¶
濟運為題魏幾為瀦柱為民請命以去就爭始得報罷至今民思其徳)¶
¶
　　區大倫(廣東髙明人進士萬歴間知東明縣擊鋤豪猾獄訟衰息毎春時露冕課農賞罰勤惰民¶
知務本嵗旱徒跣走百里剪髮爪為文投河伯請以身禱祭卑而雲返途而雨民歌詠之)¶
¶
　　趙一鶴(長州舉人萬歴間知大名縣衛水泛溢壩口梅家口為害最烈一鶴欲併塞之而二口地¶
屬鄰邑有異議一鶴以去就争之竟以調行士民呼號河滸車不得行一鶴曰衛有民吾無官何悲¶
耶士論至今惜之)¶
¶
　　章正法(號孟山臨川人進士萬歴間知魏縣清明温恵凡積羡盡用之書院以飬士八覲留部卒¶
<pb:KR2k0041_WYG_070-15a>¶
於京魏人聞之如䘮所生)¶
¶
　　塗時相(湖廣沅州人進士萬歴十九年知大名府興舉廢墜命所屬増建常平倉儲榖備賑置社¶
學立師調畫周詳敎養備舉郡邑至今徳之)¶
¶
　　張　曄(濵州人進士萬歴間知元城縣蒞政精明銖兩之奸必察民有豪强者按得其情即要勢¶
勿撓也嵗歉賑濟有法自奉至菲毎對賓僚仰天誓日不肖不敢以一錢累子孫)¶
¶
　　蔡時鼎(漳浦人進士萬歴間知元城時值均田立法周宻可垂永乆有慈神之頌徴為御史)¶
¶
　　陳所行(江西武鄉人進士萬歴間知大名府敦崇文治修葺天雄書院㧞十二學之俊列屋居之¶
給餼廩課殿最多士振勵弦歌之聲不絶嘉善進士錢士晉繼之一遵舊政人文特盛云)¶
¶
<pb:KR2k0041_WYG_070-15b>¶
　　王　圻(上海人進士萬歴間以御史謫知曹縣尋陞知開州首變兩税為四季條鞭至冬季積前¶
三季所餘者省一季十分之一民大稱便)¶
¶
　　潘士聞(宜春人進士天啓二年知清豐縣釐革弊政郡吏肅然操持亷潔於民纎芥無取)¶
¶
　　方大鎮(萬歴己丑進士初授大名府推官賑貧寒活疑獄百三十人後仕至大理寺卿擢刑科給¶
事中)¶
¶
　　宋應亨(萊陽人進士天啓六年知清豐縣才識明裕案牘無留滯暇則論文課士親次其甲乙焉¶
陞吏部主事)¶
¶
　　孫　鵬(鳯翔人進士崇禎間知東明縣廉明有幹畧時多盜白日殺人無忌鵬單騎至其穴諭以¶
<pb:KR2k0041_WYG_070-16a>¶
威福渠盜感泣就撫蔀屋以寜)¶
¶
　　許　讚(大名府推官以明法舉職有夜殺人者取其首去比曉劉姓負薪於途拾其刄置薪上邏¶
者執之遂誣服讚獨疑之曰豈有手刄人而猶露其刄者乃榜市曰劉某殺人已服罪有能得其首¶
者賞乃得殺人者負薪者始釋)¶
¶
　　鞠　珍(字廷玉南樂縣主簿常禄之外一無濡染詣部考績自陳老不能任職乞歸冢宰王公嘆¶
曰吾有愧乎爾矣)¶
¶
　　本朝¶
¶
　　季　璜(㑹稽人順治二年任大名府同知精明亷介人有鑄金為古硯餽者璜書其上云古硯古¶
<pb:KR2k0041_WYG_070-16b>¶
硯為何相見名石非石滋我顔汗送入黌宫用脩聖殿後以詿誤去民思之留其子窪即家焉)¶
¶
　　張　䕫(桐城人由平山知縣調固安再調清苑縣俱有廉能聲擢補漳河同知疏濬得宜河無泛¶
溢之患以勞卒官民立碑頌徳)¶
¶
　　范明徳(壽州舉人康熈六年任大名府通判風裁峻整治獄不阿上官意督府幕士某犯罪明徳¶
懲治之其人膚愬於上明徳曰某守法吏使今以上官撓法豈憲䑓意耶督府頷之卒於官貧不能¶
殮士民悼焉)¶
¶
　　劉金柱(定興人前明丙子以諸生隨大兵而東敎授旗下順治二年守開州陞吉安府知府金逆¶
¶
　　叛不屈死事聞奉㫖贈䘏)¶
¶
<pb:KR2k0041_WYG_070-17a>¶
　　方元啟(開化人順治辛丑進士知南樂縣先是民苦賠累荒蕪逃亡者衆元啟至㑹編審豁免逃¶
亡丁銀六百九十餘兩多方招徠給以牛種農具蒿萊盡闢増户口萬六千有竒嵗荒設厰施粥復¶
建義倉捐糓千石推陳易新以經乆逺尋荐擢户部主事)¶
¶
　　高文鑑(江陵人進士順治十八年知清豊縣免雜𣲖嵗省數千金訟繫者立為剖决不責贖鍰六¶
年如一日以病歸民立祠祀之)¶
¶
　　王　煇(霍邱人康熙二年以舉人知元城縣性端介動中矩矱愛士民若子禁除雜𣲖邑人徳之)¶
¶
　　程正性(四川萬縣貢生任開州州同建學宫捐俸以資貧士膏火歴陞永寜府同知卒於官)¶
¶
　　魏　鎬(南樂人以武舉任大名道旂鼓守備駐防本邑土㓂竊發領兵勦捕陷陣死本道設祭給¶
<pb:KR2k0041_WYG_070-17b>¶
區曰精忠貫日)¶
¶
　　宣化府¶
¶
　　漢¶
¶
　　郝　賢(武帝時為上谷太守四從大將軍青出塞封終利侯)¶
¶
　　劉　荗(太原晉陽人哀帝時舉孝亷為上谷沮陽令沮陽故邊邑俗習尚武荗因其勢治之威恵¶
並行吏民畏服)¶
¶
　　景　丹(字孫卿馮翊櫟陽人王莽時為朔調連率副貳更始立遣使狥上谷丹與耿况降王郎起¶
丹與况子弇及宼恂等將兵南歸世祖世祖引見笑曰何意二郡良為吾來方與士大夫共此功名¶
<pb:KR2k0041_WYG_070-18a>¶
耳拜丹偏將軍)¶
¶
　　王　霸(字元伯潁州人光武起兵霸率賔客上謁願充行伍光武曰夢想賢士共成功業豈有二¶
哉王郎反光武南馳至滹沱河候吏還白河水流澌無船不可渡使霸徃視之霸還詭曰氷堅可渡¶
比至河河氷合渡未畢數騎而氷解光武詔官屬曰王霸權以濟世殆天瑞也光武即位拜偏將軍¶
上谷太守)¶
¶
　　晉¶
¶
　　劉亢埿(中山人仕慕容埀為廣寜太守魏主珪命王建將兵攻燕上谷太守慕容驎棄城走亢埿¶
曰不死封疆豈得為人臣耶率兵禦之力戰死)¶
¶
<pb:KR2k0041_WYG_070-18b>¶
　　遼¶
¶
　　高　竑(渤海人以䕃官奉聖州錄事亷介自持事至即析鮮有疑滯州人愛服焉)¶
¶
　　金¶
¶
　　張　亨(大興漷隂人皇統六年進士授礬山縣丞以亷幹聞後遷𢎞州判毎事持大體畧苛細州¶
人愛之)¶
¶
　　鈕祐禄展(西南路招討同人大定二十八年進士歴敎授主簿用薦舉除徳興府治中宣徳州刺史¶
亷明剛毅吏民畏愛)¶
¶
　　張特立(東明人泰和中宣徳州司候州多國戚號難治特立律之以法合境肅然)¶
¶
<pb:KR2k0041_WYG_070-19a>¶
　　元¶
¶
　　閻　完(陜西人延祐三年授礬山簿遷龍門尹敦尚教化民有父子兄弟相訟者諄切開諭往往¶
涕泣而去大軍過縣抄掠帥不為禁完泣語帥曰尹不能供軍又不能撫民靖受軍法帥為引咎以¶
謝民)¶
¶
　　趙致安(中山人至正五年守雲州輕徭役均賦税減刑獄招流亡戢盜賊民咸安之嵗大旱禱於¶
神即雨人謂為牧雨雨及代民詣闘請留不報乃涕泣以還)¶
¶
　　明¶
¶
　　劉　璟(誠意伯基仲子也為谷王府長史拓城垣築壇社安輯軍校謀盡精勤成祖靖難璟不受¶
<pb:KR2k0041_WYG_070-19b>¶
官詔下獄自經死)¶
¶
　　楊　賔(洪熈元年知延慶州事飭州治建學校以才能陞蘇州府同知)¶
¶
　　谷　春(京兆人都知監與指揮使孫剛同守永寜正統十四年敵陷獨石馬營剛力戰死春方率¶
所部來援聞之奮曰人孰無死死沙塲乃為忠義鬼吾從剛地下矣遂自縊死事聞贈祭如剛例剛¶
宣府鎮前衛人另載忠節)¶
¶
　　周　賢(宣府人開平叅將景泰五年陜西有警詔賢率所部援之戰沒予贈廕詳見忠節)¶
¶
　　胡　璉(景泰初任延慶州時驚潰之餘民始復業璉脩城池以捍外患建倉庫以廣儲蓄士民悦¶
服)¶
¶
<pb:KR2k0041_WYG_070-20a>¶
　　李　鼒(成化初任延慶州亷能節愛興學勸農脩舉廢墜民不知勞)¶
¶
　　張夢輔(成化中知延慶州令行禁止民無敢慢敬賢課士亷謹自持)¶
¶
　　初　賢(正徳中知延慶州重學校敦士風慎名節撫民以仁馭吏以威陞安慶府同知)¶
¶
　　郭　都(遼陽人以都指揮充副總兵協守宣府嘉靖癸丑䝉古由張家口入攻保安都率兵二千¶
餘相值敵四面圍之勢不支都厲聲曰苐直前不死即囬無生理也與千户王國身先士卒血戰士¶
卒半以死傷都與國畧無惮色吾中矢被刄死事聞褒贈如例國宣府人另載忠節)¶
¶
　　劉　海(開平人嘉靖初為馬營叅將遇敵奮擊與旗牌宫張宣俱死之事聞予贈廕仍肖像褒忠¶
祠詳見忠節)¶
¶
<pb:KR2k0041_WYG_070-20b>¶
　　關　山(大同人以都指揮充葛峪叅將嘉靖六年敵六萬騎入葛峪山所部不滿千人直前突戰¶
敵合圍數十重矢發如雨㑹風霾大作天地㝠晦兩軍混戰一晝夜援兵不至山身被數鎗而死然¶
所殺傷敵亦過當事聞贈廕)¶
¶
　　李光啟(陜西人為葛峪叅將值敵數十騎突入光啟率所部兵疾馳禦之未及為陣敵大至部兵¶
多戰歿光啟力竭被執紿敵曰我為帥引我亭障下當有贖者敵信之遂執光啟至光啟大呼曰我¶
非不能死恐國人疑我降負辱國罪爾等其目擊我死敵怒支觧之事聞贈廕立祠)¶
¶
　　董　暘(宣府前衛人嘉靖中為宣鎮逰擊遇㓂力戰死予贈廕事見忠節)¶
¶
　　李　斌(廣昌人嘉靖中任宣府逰擊吉囊入境率所部禦之戰死事聞予贈廕詳見忠節)¶
¶
<pb:KR2k0041_WYG_070-21a>¶
　　劉　傳(蔚州人嘉靖中守備赤城敵犯馬營傳率所部百餘騎赴援被圍力戰中攅矢死詔褒䘏¶
邑人建祠肖像祀之事詳忠節)¶
¶
　　賀　溱(山西臨汾舉人嘉靖四十三年任保安州改脩磚城恵政及民民為生祠祀之)¶
¶
　　劉汝登(蒲州舉人嘉靖末從口北通判調東路㑹計出納登籍詳明督府廵歴懐城槩問錢糧大¶
數汝登抗言無弊督府嫌其戇直下之獄商民軍士涕泣擁訴居數日勾籍簿記見其纎悉無遺絶¶
無侵冐可指遂賢而釋之)¶
¶
　　稽　巔(萊陽嵗貢隆慶元年任保安州性嚴明敎民淤田種稻至今為美利云)¶
¶
　　劉必紹(文登人以㤙貢除東路通判委署保安州事㑹計暇則聽斷才識敏練案無留滯軍民感¶
<pb:KR2k0041_WYG_070-21b>¶
頌之考滿州民籲留以同知管州事復任三年轉陜西平凉同知百姓復詣闕請留部議以新銜乆¶
任)¶
¶
　　杜齊名(河南南召人以選貢授東路判軍餉出納纎悉不茍上官以其亷能委任城墉墩堡橋梁¶
水利諸大工齊名必躬親營度而後分任課其成功政不苛細民無淹獄軍民安之尋陞兩淮運副¶
百姓攀留命以新銜仍舊職)¶
¶
　　(原闕　　西舉人萬歴末任西路通遺愛於民至今感頌不衰)¶
¶
　　(原闕　龍門所人天啟初任獨石叅將黄台掠力戰死事聞賜祭廕勅祀褒忠祠)¶
¶
　　(忠節)¶
¶
<pb:KR2k0041_WYG_070-22a>¶
　　范志懋(河南虞城舉人崇禎十五年理宣鎮屯牧毎朔望詣鄉約所口自講説聽者感悦著有弟¶
經十八篇行世以疾卒於官無子媵妾亦絶食死俱藁𦵏廣昌士民哀之)¶
¶
　　藺民孚(陜西人嵗貢崇禎中任南路通判冇善政吏民徳之)¶
¶
　　李師聖(雲南人崇禎中由舉人任宣府理刑致仕客居保安甲戌城破全家盡節事聞予贈廕建¶
祠南關祀之)¶
¶
　　徐國泰(崇禎時保安州守備甲戌城破奮勇血戰以兵盡力竭觸石死)¶
¶
　　閆生斗(保安知州明末遇亂殉節死州人祀之祀功祠)¶
¶
　　本朝¶
¶
<pb:KR2k0041_WYG_070-22b>¶
　　陸濬睿(字以愚平湖舉人順治中任宣府推官宣為古上谷地素稱難治前官皆用法䋲之睿獨¶
以寛察重囚鞏加世叚大康性全等之寃出之獄甄㧞雋彦塞外士習為之振起)¶
¶
　　方　畿(字奕于桐城人㧞貢生順治中任河間府推官駐劄宣府仁明平恕活纍囚數十人有疑¶
獄數年不决者一訊即服畿工詩政暇則登山嘯咏後遷漢中府同知)¶
¶
　　陳天棟(永嘉人任西寜管糧通判庚申嵗歉民飢天棟力請上官蠲賑全活數萬人薦舉卓異以¶
艱去民思之立遺愛碑祀名宦)¶
¶
　　汪天柄(錢塘人以通判改知西寜縣邑有土可煎鹽官慮引鹽不售抑不許煎商人更作威福為¶
民病且三十年天柄設法詳請公私便之性耿介不畏強禦民頼以安祀名宦)¶
¶
<pb:KR2k0041_WYG_070-23a>¶
　　周徳榮(奉天人知宣化縣當改衛為縣之初官署倉厫創造補葺多著勞績築䕶城堤壩詳革門¶
面税銀民尤戴徳祀名宦)¶
¶
　　冉　徳(廣元舉人吳三桂叛逆刼其父強以官徳奔救之賊懼以刄弗顧蜀平授西寜知縣有恵¶
政士民愛之)¶
¶
　　昜州¶
¶
　　唐¶
¶
　　姜師度(魏州人神龍初為昜州刺史循魏武故迹鑿渠以通餉路罷海運省費鉅萬詳人物)¶
¶
　　田　琬(字正勤青州人開元中除易州刺史剛不為虐簡而能斷州人徳之)¶
¶
<pb:KR2k0041_WYG_070-23b>¶
　　遼¶
¶
　　耶律博迪(字薩班清寜初知昜州去官部民請留許之)¶
¶
　　蕭揚阿克(字含音乾統初為昜州刺史為幸臣譖去官州民十餘詣闕請留即日授武安州觀察使)¶
¶
　　蕭　文(字國華壽隆末知昜州所部髙陽土沃民富吏其邑者毎黷於貨文至悉去舊弊務農桑¶
崇禮敎民勒石頌之)¶
¶
　　元¶
¶
　　王　雲(字從隆東原人至正初守昜州政平訟息民立碑頌徳)¶
¶
　　明¶
¶
<pb:KR2k0041_WYG_070-24a>¶
　　李　某(河南太康人縣志失名建文時任廣昌令靖難兵至守義不屈墜城死妻亦自經遺子秉¶
直方㓜上屯里老張真匿為己子宣徳間復姓遂入籍廣昌為縣中望族)¶
¶
　　張友聞(洪熈時為易州判以冗員當去適他判官督馬政者以親䘮去部民言友聞亷幹乞即留¶
督馬政從之政績益著)¶
¶
　　羅　綺(字憲章羅山人成化中知易州奏減柴炭夫十之五改編驛逓夫馬以便民脩葺文廟作¶
養士類)¶
¶
　　戴　敏(婺源人𢎞治間知易州值嵗旱為脩文廟召窮民數百食而傭之時邊患甚棘脩飭武備¶
民倚以安)¶
¶
<pb:KR2k0041_WYG_070-24b>¶
　　王　勲(湯隂人𢎞治間知淶水清介勤敏陞兖州判民遮道哭擁至不能行)¶
¶
　　孫大祈(黄岡舉人萬歴時知昜州三值大荒親賑饑民存活數十萬礦使横虐力抗被謫)¶
¶
　　栁白卿(椊潼人萬歴時令淶水立水種法敎民樹藝有祠祀之)¶
¶
　　劉克勤(莊浪嵗貢前任治水有功陞廣昌令驛逓疲累丁重差煩克勤竭力興革立驛厰買驛馬¶
官為喂養而民始得蘇)¶
¶
　　姜應麟(為户科給事中萬歴中封鄭氏為貴妃應麟與吏部員外沈璟疏乞收囬成命忤㫖謫應¶
麟廣昌典史璟亦調外)¶
¶
　　傅好禮(固始進士為太常寺少卿萬歴中上言近郊假官抽税不報越三日好禮伏文華門求面¶
<pb:KR2k0041_WYG_070-25a>¶
對上怒降廣昌典史卒於官)¶
¶
　　本朝¶
¶
　　沈志禮(山隂人以㤙廕知昜州明敏有威訟獄立剖丁未大雨水門塞屋竈俱沉志禮晝夜竭力¶
疏𨗳得宜民頼全活捐修棠隂書院置義田以資士子膏火州人立碑頌徳)¶
¶
　　冀州¶
¶
　　漢¶
¶
　　任　光(字伯卿南陽人更始至洛以光為信都太守王郎反郡國皆降光獨厲兵固守廷椽持王¶
郎檄白光光斬之光武聞信都獨為漢守馳赴之光開門迎謁拜左大將軍領信都太守光乃多作¶
<pb:KR2k0041_WYG_070-25b>¶
檄文傳告旬日之間兵衆大盛)¶
¶
　　李　忠(字仲都東萊黄人與任光同迎光武拜右大將軍王郎破信都收太守宗廣及忠母妻更¶
始遣將復拔信都忠家屬得全光武因使忠還行太守事多恵政)¶
¶
　　南北朝¶
¶
　　高　忱(渤海人髙允子以父任除長樂太守為政寛恵民庶安之)¶
¶
　　唐¶
¶
　　李興公(貞觀年任冀州刺史振舉廢墜尤重水利嘗開葛榮陂引趙昭渠水以注之民受其利)¶
¶
　　羊元珪(載初中為衡水令引漳水北流貫城注隍及去民思之因名為羊令渠)¶
¶
<pb:KR2k0041_WYG_070-26a>¶
　　裴子餘(絳州人六世祖叔業為後魏冀州刺史父守貞為冀州司馬子餘復刺冀州三世皆有恵¶
政冀人思之)¶
¶
　　宋¶
¶
　　劉　摯(東光人嘉祐中擢科甲授南宫令縣賦甚重輸絹一疋折錢五百綿一兩折錢三十民多¶
破産摯請裁以中價三司使包拯奏從其議自是絹錢二百綿十有六民歡呼曰劉長官活我去之¶
日民為立祠)¶
¶
　　李　冲(嘉祐中知信都有善政與南宫令劉摯清河令黄莘皆以治行聞時稱河朔三令)¶
¶
　　魯有開(宗道子神宗時知冀州議増築堤防人謂無水何勞役為有開曰當備未然卒成之明年¶
<pb:KR2k0041_WYG_070-26b>¶
河決水不能災冐堤而止民用安堵)¶
¶
　　李彌遜(呉縣人宣和末知冀州金人犯河朔彌遜捐金帛致勇士擊其逰騎斬首甚衆烏珠戒師¶
毋犯其城)¶
¶
　　元¶
¶
　　拉　拉(髙昌人至正初為南宫縣逹嚕噶齊字民擊强政體明肅陞任去民為立去思碑)¶
¶
　　劉時羙(洛水人至正間尹南宫發奸勦冦稱為神君盜賊相戒不入境)¶
¶
　　明¶
¶
　　楊　䋲(洪武初知南宫兵燹之後荆棘彌野䋲督民墾治荒地時使者巡縣履畆徴税䋲諭民曰¶
<pb:KR2k0041_WYG_070-27a>¶
墾田雖多慎無具報寜我得罪勿貽民子孫累也)¶
¶
　　齊仕坤(四川遂寜人洪武中知新河縣寛仁愛民政清事簡以老致仕賜半俸優養於家)¶
¶
　　楊　琛(蒲州人正統年任棗強典史公平亷謹民愛之保陞本縣丞食知縣俸卒於官)¶
¶
　　楊　儼(壽州人景泰年知衡水潔已愛民嘗開南田以殺郎子橋水招集流移户口倍増有循吏¶
稱)¶
¶
　　劉　鎰(羅山人成化中知南宫時畿内大水邑舊有堤有司不戒水由南門入民居學校悉湮鎰¶
循行四周酌地勢剏建新城學宫倉署壇壝闤闠肇造無遺而民不知勞及去民祠祀之)¶
¶
　　李徳羙(莆田人成化時進士知冀州脩廢舉墜勸善興學州政為之改觀壬寅大水城不没者三¶
<pb:KR2k0041_WYG_070-27b>¶
版徳羙鳩丁築堤禦之城以保全)¶
¶
　　成　文(文水人正徳元年由進士知武邑律已公亷約法嚴整政績荗著境内輯和歴官都御史)¶
 　　叚　豸(澤州人正徳辛未由給事中出知棗強縣城濬池脩時畿内盜起城且圮無戌卒豸乃築¶
葺樓櫓施措甫定賊渉河薄城下豸親執桴鼓賊兵三進三却殺三百餘人賊怒攻圍益急城陷豸¶
身中箭鎗瞋目攘臂連呼殺賊赴水死三日典膳姚祀收其屍事間贈太僕卿䕃子錦衣百户)¶
¶
　　鞏思容(東平州人嘉靖初知南宫善折疑獄有鄉民懐金夜歸恐為人劫埋道旁塜中歸語其妻¶
明日發之不得遂訴於縣思容曰汝歸何見其人曰止語其妻餘無見也思容笑且罵曰痴夫而妻¶
為私而不知乎繫其妻至一訊即服)¶
¶
<pb:KR2k0041_WYG_070-28a>¶
　　髙知彰(海豐人崇禎進士初知南宫縣亷恵敏幹嵗大旱知彰歩禱輒應積年疑獄片言折之革¶
耗羡清驛蠧崇學校時有室則四壁心則皎日脩然清逸邑肥貌瘠之頌後調知正定縣歸濟南㓂¶
亂殉節死)¶
¶
　　彭士𢎞(錦州人崇禎末以舉人知南宫值兵火後加意撫循與民休息十七年流㓂陷城抗節不¶
屈死邑民立祠祀之)¶
¶
　　崔　賢(代州人崇禎末知新河縣甫一月而㓂逼城竭力固守城陷死之)¶
¶
　　本朝¶
¶
　　張　恒(臨晉人由㤙貢順治二年知衡水縣兵燹之後土㓂猖獗恒加意息民裁革夙弊措處有¶
<pb:KR2k0041_WYG_070-28b>¶
方後陞東昌府同知卒士民建祠祀之)¶
¶
　　趙州¶
¶
　　魏¶
¶
　　崔　楷(安平人孝昌初為殷州刺史性嚴峻不為進退計時葛榮反逼城楷遣一㓜子及一女夜¶
出以避之既而悔曰人必謂我虧忠而全愛也遂追還賊至將士爭奮曰崔公尚不惜百口吾屬何¶
愛一身莫不悉力拒戰及城陷楷闔門死之)¶
¶
　　唐¶
¶
　　髙　叡(萬年人為通義令歴趙州刺史嗣聖十五年敵騎入冦叡攖城拒賊攻益急有為叡計者¶
<pb:KR2k0041_WYG_070-29a>¶
曰敵騎鋒鋭所向無完城不如且下之叡曰吾為刺史不戰而降罪莫大焉既而城陷叡自經不及¶
死而被執脇使諭降諸縣不從遂遇害武后聞而嘉嘆賜諡曰節)¶
¶
　　李懐仁(狄道人永㣲間以宗室子弟授朝議郎行廮陶令為政先學校急耕桑界内有麥秀八岐¶
之瑞)¶
¶
　　程處黙(貞元間為寜晉令以地斥鹵城西南有新渠引河水入城溉田地用豐滋民食乃甘)¶
¶
　　康日知(靈州人少事李惟岳累擢趙州刺史惟岳叛日知與別駕李濯及部將百人揷血共盟誓¶
不從賊惟岳怒遣先鋒王武俊攻之日知使客謝武俊曰賊孱甚安足共安危哉吾城固士和未可¶
卒下又紿為使者齎詔諭武俊武俊悟斬惟岳以獻徳宗羙其功)¶
¶
<pb:KR2k0041_WYG_070-29b>¶
　　宋¶
¶
　　侯　䝉(髙宻人徽宗時知栢鄉轉運使黄湜聞其名詔詣行臺䝉以越境不徃湜怒欲致其罪而¶
無可指始以賓禮見曰公真能吏也率諸使合薦之)¶
¶
　　金¶
¶
　　呉　微(平郭人承安二年知寜晉縣涖政明果有以牛訟者訊得其情牛亦伏膝由是百姓敬若¶
神明)¶
¶
　　元¶
¶
　　馮　安(栢鄉人世祖時史天澤開府正定授安本縣令安集流亡開倉賑給全活甚衆)¶
¶
<pb:KR2k0041_WYG_070-30a>¶
　　齊　謙(幽都人至元間知趙州毎旦署事日昃方退嵗荒艱食者衆請於朝發公帑以賑之臨城¶
地磽民貧捐業而亡者累見户代輸建言於府免之解綬日士民持金幣充路謙辭不受)¶
¶
　　温徳赫完(葢州人至元中知趙州州當子午要途所費不貲完從容辦集民不為擾采地八百¶
畝佃者輸租畆三斗丙子秋旱完惻然除之)¶
¶
　　布爾罕呼喇(輝和爾人至元末任寜晉縣逹嚕噶齊旱蝗躬親祈捕嵗不為災經過軍旅恣為¶
不道執之䋲以國法士民感戴)¶
¶
　　綽羅忠翊(順帝元統初知栢鄉察民瘼省風俗救弊興利期月之間風行俗化)¶
¶
　　宋明善(内邱人至正初由國史從事知髙邑逺則乘馬近則䇿杖遍歴耕桑之地雚課之旦出夕¶
<pb:KR2k0041_WYG_070-30b>¶
歸孜孜不懈聽訟以公嘗曰吾既不能如聖人使無訟忍枉其是非耶囹圄屢空門無干謁尤為邑¶
人所稱)¶
¶
　　劉榮祖(趙人至正間知隆平時滹沱脩堤檄出役夫芻費榮祖以境小有災訴府得免又以積潦¶
傷稼乞免税秩滿邑民不忍其去)¶
¶
　　明¶
¶
　　阮居仁(交阯人正統年知臨城性嚴明不尚浮華首以農事為急子弟俊秀者俾入學宫蠲差徭¶
以風厲之公暇至明倫堂課文品其優劣上官聞其能相戒不遣役下縣)¶
¶
　　何　濬(靈寳人天順間知趙州敷政仁恵不尚鞭笞嵗飢賑濟有法民無流移權要侵民地疏於¶
<pb:KR2k0041_WYG_070-31a>¶
朝卒復民業新學校正士習歴任六年邑人感戴如父母引年家居趙人嵗遣問餽及卒男女巷哭¶
者三日)¶
¶
　　潘　洪(南海人成化四年由東平移守趙州初州民多棄稼穡流離轉徙庠序頺敝洪籍其民數¶
給牛種俾以時耕作新學宫設饌堂以畀諸生㑹食公暇蒞學課其業脩城壕設社倉百廢俱興人¶
多感之)¶
¶
　　陸　愉(嘉定人成化年知寜晉時年飢抗章請蠲租或止之愉曰為人臣者豈不知為朝廷哉但¶
我民疾苦切身倘更徴求則皆委溝壑矣當力言之雖咎弗辭竟得請民多全活)¶
¶
　　章　忱(㑹稽人成化中進士授臨城知縣嵗飢民多流㪚忱招徠撫綏給以耔種緩其征徭民接¶
<pb:KR2k0041_WYG_070-31b>¶
踵來歸乆之旁邑流民願就編籍者數十户城北有泥河忱築堤引水灌田又教民桔橰之法邑由是¶
有水利鄉鄙舊無醫藥忱檢方書脩藥餌施之所全活甚衆)¶
¶
　　徐以貞(長山人成化年由進士知寜晉為政明敏毎事紛集頃刻即遣去任未期以憂去邑民攀¶
號不舍服闋縣士民請復任平徭薄賦勤恤民隠邑當滹沱之衝隄防有法民以奠居)¶
¶
　　張　清(婺源人成化時知臨城亷明有恵遭嵗凶民多流移邑舊積粟餘四萬斛清不待請開倉¶
賑濟全活者數十萬民自外邑來附籍者八十餘户)¶
¶
　　關　瑜(滋陽人𢎞治三年由保安州判擢知隆平律身清慎處事詳宻脩學校築城池招流移戢¶
猾暴民戴之鏤石頌徳)¶
¶
<pb:KR2k0041_WYG_070-32a>¶
　　方　榮(錢塘人𢎞治二十年由進士知寜晉凡増丁口一千八百有竒勸輸倉糓四萬六千餘石¶
平反重獄五十八事以政績擢監察御史)¶
¶
　　髙重光(大寜中衛人由貢生為栢鄉教諭以擊賊功擢知邱縣崇禎戊寅殉節死事見忠節)¶
¶
　　張純儒(新安人以㤙貢為臨城訓𨗳崇禎戊寅　大兵破城殉節死詳見忠節)¶
¶
　　王端冕(趙州知州崇禎末流冦攻城率吏民死守城陷被執不屈縛諸樹射死)¶
¶
　　王之統(成安人由嵗貢為趙州訓𨗳值亂分守東門城城陷死之事見忠節)¶
¶
　　本朝¶
¶
　　陶鼎鉉(遼東人順治九年知趙州性亷飭聽斷明决奸蠧慴服恵政及民陞鎮江知府士民懐之)¶
¶
<pb:KR2k0041_WYG_070-32b>¶
　　牟廷選(錦州人知栢鄉縣地當驛道使客經過有乾馬貼馬之錢借牌枉道之弊一切詳革簿書¶
錢穀皆不假手幕胥而才猷自裕邑之南關有祠碑具載其事祀名宦)¶
¶
　　牟嘉䕃(遼東官監生康熈五年知髙邑縣治邑七載脩舉廢墜嚴明執法吏胥畏之祀名宦)¶
¶
　　薛所本(孟縣貢生康熈十三年知髙邑縣清丈地畝振興文教士民樂業後行取中書去祀名宦)¶
¶
　　宋廣業(長洲人知臨城縣俗健訟有大猾俗稱一門五虎置之法民得安枕設義學育生儒邑遇¶
荒旱捐貲煑粥以活飢民纂輯邑志未竟以艱去後歴任山左卒刋刻成書康熈六十年祀名宦)¶
¶
　　深州¶
¶
　　南北朝¶
¶
<pb:KR2k0041_WYG_070-33a>¶
　　路去病(陽平人北齊神武勅用土人為縣宰以去病為饒陽令嚴毅廉平吏民畏服)¶
¶
　　唐¶
¶
　　賈敦實(敦頥弟髙宗時為饒陽令政清静吏民嘉羙舊制大功之嫌不連官朝廷以其兄弟治行¶
相高不徙任以寵異之)¶
¶
　　宋¶
¶
　　王　鼎(館陶人舉進士第慶歴中知深州王則以貝州反深卒龎旦與其徒謀應之前一日有告¶
者鼎隂為之備翌日㑹僚吏置酒如常叛黨愕不敢動捕首謀十八人送獄取桀驁者數人斬於市¶
一郡帖然)¶
¶
<pb:KR2k0041_WYG_070-33b>¶
　　張　㫖(懐州人初徙安平尉嘗與賊戰流矢中臂猶殺數十人後知安平勸富民輸粟以濟飢者¶
又浚渒河泄支流溉田萬頃外築堤以備水患)¶
¶
　　竇　卞(曺州人熙寜時知深州滹沱河决流民自冀至者踵相接卞發常平粟食之吏白擅發必¶
獲罪卞曰吾寜以身活數萬人尋以請詔許之)¶
¶
　　明¶
¶
　　耿福緣(四川人永樂初為安平縣丞亷能才幹撫民有方以母憂去耆老赴闕請留勅吏部記名¶
比服闋民懇請復任詔從之)¶
¶
　　蕭伯辰(江西清江人永樂初知深州十年七月霪雨漳河滹沱泛溢力拒勿支城舍飄没乃徙民¶
<pb:KR2k0041_WYG_070-34a>¶
暨圗籍儲偫去州三十里地曰吳庒者芟削榛蕪以棲止焉請於朝遂定厥居州之人去卑洳而即¶
爽塏至今稱之)¶
¶
　　呉鳴鳯(松江人進士成化壬寅知武强濟弱鋤强百廢俱舉調别縣卒柩過武强民號泣迎送如¶
䘮父母至今稱為武强良吏第一)¶
¶
　　徐　淮(武城人𢎞治十年知饒陽深悉民隠盡反前政之不便者定户口均徭役省刑敦化恵及¶
於民以憂去民思之)¶
¶
　　王　翊(許州人正徳三年知安平先是民多争訟邑弗能析愬之府府檄勾稽無虚日翊隨事剖¶
析曲中其情民以不寃遂無愬府者鄰邑求直亦往往乞下翊學廡頽敝次第脩葺邑有社學乆為¶
<pb:KR2k0041_WYG_070-34b>¶
人占翊復之河間正定神武三衛屯舊在安平軍士不奉約束翊總甲以聨屬之梗頑者䋲以法辛¶
未盜起督民兵誓死守禦卒保具城擢知徳州民遮道攀留)¶
¶
　　李　鴻(陜西人正徳六年知深州霸州賊起嘯聚萬衆縱横河北至州鴻率衆登城分僚屬守四¶
門躬自廵眺晝夜不寐賊知不可克引去一郡獲全)¶
¶
　　仇　相(淄川人正徳八年知饒陽甫下車即詢民疾苦覈貧富差等登諸籍凡徴發按籍行之靡¶
不適均復業者百餘户歴官九年境内大治)¶
¶
　　李守眞(沁源人萬歴中知饒陽縣滹沱時决守眞創議環城築大堤以障禦復繞堤植栁根盤土¶
固永乆頼之)¶
¶
<pb:KR2k0041_WYG_070-35a>¶
　　孔聞校(崇禎初知安平冦亂殉難邑人立祠祀之)¶
¶
　　吳　恂(安平人深州訓𨗳崇禎戊寅　大兵臨城殉節死贈侍講詳見忠節)¶
¶
　　劉名言(唐縣人由嵗貢任深州訓𨗳崇禎壬午城陷死之見忠節)¶
¶
　　熊國俊(崇禎時任深州吏目癸未城破殉節死州人哀之收𦵏於西闗外)¶
¶
　　本朝¶
¶
　　朱衣助(字文佑遼東人順治五年知深州時土冦未靖披堅執鋭為士卒先捍衛孤城撫循黎庶¶
士民徳之歴任操江為鄭兵所獲不屈死)¶
¶
　　李　模(郟縣人明末闖賊開偽科取士士有不就試者屠其家模不赴考為賊截其鼻耳順治丁¶
<pb:KR2k0041_WYG_070-35b>¶
酉舉河南鄉試第一己亥成進士知武强縣治尚清簡民安之政暇集諸生於衙齊相與講課書藝¶
一如布衣師弟陞部郎去士民攀轅泣送康熈三十三年祀名宦)¶
¶
　　陳宗石(字子萬宜興人由監生為山西黎城縣縣丞稱職擢知安平縣清亷慈恵才能著稱吏民¶
徳之廵撫于成龍特薦内擢主事祀名宦)¶
¶
　　定州¶
¶
　　周¶
¶
　　李　兌(治中山苦陘令上計而入多李兌曰語言辨聽之説不度於義謂之窕言無山林澤谷之¶
利而入多者謂之窕貨君子不聽窕言不受窕貨子姑免矣)¶
¶
<pb:KR2k0041_WYG_070-36a>¶
　　漢¶
¶
　　馮　衍(字敬通杜陵人㓜有竒才博通羣書王莽時多薦之者辭不肯仕光武以為曲陽令討平¶
劇㓂日食陳八事多所建白)¶
¶
　　南北朝¶
¶
　　竇　瑗(字世珍遼陽人魏天平中除中山太守持守清白為吏民所懐齊獻武王班書州郡稱瑗¶
政績以為勸厲焉)¶
¶
　　唐¶
¶
　　薛　獻(貞觀初為定州刺史入覲太宗詔升殿親問之曰卿等在州何以敷教獻對曰老者存恤¶
<pb:KR2k0041_WYG_070-36b>¶
之少者勸戒之荒田漸闢生産漸盛禮義漸興此皆聖化所被非臣之力帝曰如卿所奏足稱循良¶
朕所望於卿等者固如此耳)¶
¶
　　李元軌(太宗子封霍王永徽初出為定州刺史突厥入冦元軌開門偃幟冦疑不敢入王文操者¶
與賊戰敗二子鳯賢以身救父死縣抑不為言元軌亷知之遣使弔祭上其事詔贈鳯賢皆朝㪚大¶
夫旌表其閭國令請貿易取嬴答曰汝常正吾失反𨗳吾以利耶)¶
¶
　　鄭　放(元宗擇刺史十一人放自太僕卿出刺定州詔宰相諸王祖於洛濵後以治最聞)¶
¶
　　宋¶
¶
　　呂　端(幽州人太祖時通判定州清介雅重吏民咸服)¶
¶
<pb:KR2k0041_WYG_070-37a>¶
　　龎　籍(單州人仁宗時知定州為人清介髙古綏輯軍民肅然不敢犯)¶
¶
　　吳元扆(太原人咸平初知定州時王超王繼忠將與遼戰元扆䇿其必敗急發兵䕶河橋既而超¶
等果敗遼人追至橋見陳兵甚盛遂引去績滿當遷吏民疏其善政十事請借留并樹碑頌徳)¶
¶
　　王　素(華縣人仁宗時知定州政術寛大事不便民毎亟改之吏民愛悦)¶
¶
　　蔡　抗(宗城人英宗時知定州帝指其去曰第行且召卿矣郡兵畨戍家室留營多不謹夫歸輒¶
首原抗下令悉按以法)¶
¶
　　孫長卿(揚州人熈寜初知定州性亷潔當得園利八十萬悉歸之公當時稱為亷吏)¶
¶
　　薛　向(萬全人熈寜四年加樞宻直學士知定州政多恵愛以新河源之水乆為民患擇可灌溉¶
<pb:KR2k0041_WYG_070-37b>¶
者疏為水田患息而利興民立石紀之)¶
¶
　　滕元發(東陽人神宗時知定州㑹嵗旱求言元發疏新法害民者上之徙知正定境内凛然)¶
¶
　　王巖叟(大名人神宗時知安喜縣有法吏𨗳人為訟巖叟捕撻於市衆皆竦然呂公著歎曰此古¶
良吏也有詔舉御史舉者意屬巖叟或謂可以徃見巖叟笑曰是呈身御史也後劉摯薦為監察御¶
史)¶
¶
　　許安石(元祐中為深澤令脩理學校民被其化元豐時澤水灌城邑治之有方城頼以全)¶
¶
　　黄　實(陳州人元豐中知定州朝㫖籍民兵旁郡因緣擾民實懐檄不下條利害請之事得寢民¶
徳之)¶
¶
<pb:KR2k0041_WYG_070-38a>¶
　　蘇　軾(哲宗時以學士出知定州時軍政廢弛營舎頽壊軾乃修營房禁戲博勤戰陣衆畏服之¶
及春大閲事遵舊典副總管王光祖自謂老將不至軾劾其罪子過判定州亦有聲譽人以為世徳¶
云)¶
¶
　　劉奉世(臨江人紹聖初知定州邢恕構誣貶隰州㣲宗立復知定州吏治安静民甚宜之)¶
¶
　　韓忠彦(琦子紹聖三年以學士知正定府移定州人望而喜曰吾資政子也我曹得所矣忠彦推¶
行父法視民如傷遷尚書左僕射)¶
¶
　　金¶
¶
　　富珠哩端仁(遼城人大定中為曲陽令脩孔廟繕城池置觀稼亭疏靈河之塞時嘉禾産於¶
<pb:KR2k0041_WYG_070-38b>¶
靈河之涯士民頌為徳政所致)¶
¶
　　劉仲洙(宛平人大定中令深澤治滹沱河水有功後遷祁州刺史詳人物)¶
¶
　　元¶
¶
　　閻　玉(行唐人中統間曲陽令春行省耕馬嚙民桑計直償之螟災䖍禱於神信宿螟死尋改髙¶
陽名益振至元中改藁城以疾卒三邑民為立遺愛碑)¶
¶
　　史　樞(天安子知中山清亷有聲)¶
¶
　　毛景謙(至順間由翰林尹深澤興崇學校摧豪破奸吏民信服立石頌之)¶
¶
　　崔　讓(字謙甫至正間知深澤不事刑威專尚徳化興利除害崇儉抑奢民懐其徳)¶
¶
<pb:KR2k0041_WYG_070-39a>¶
　　元思明(字顯卿隆平人至正間判深澤好賢下士均賦平徭人多思之)¶
¶
　　邱難公(烏孫人為深澤達嚕噶齊奉親至孝律已甚亷興學飬士勸課農桑一邑大治)¶
¶
　　張　翼(字飛卿欒城人任深澤主簿為政以徳不以刑有事役民以身率先民畏服之)¶
¶
　　明¶
¶
　　平　安(洪武末帥守定州築城池脩器械練將士䇄然稱雄鎮靖難兵起安督兵禦之白溝河大¶
戰數十陣成祖親至安戰益力馬蹷被執欲用之安曰有死而已成祖曰我家飬士止得三人若平¶
安者其一也金陵破飲藥死)¶
¶
　　髙　文(瀏陽人永樂時為深澤典史亷而能恵宣徳初知縣闕官民走闕下請即用之詔從文累¶
<pb:KR2k0041_WYG_070-39b>¶
著政績)¶
¶
　　耿　裕(盧氏人天順末以翰林院檢討出判定州清慎公勤不以升沉昜節於民事尤盡心三載¶
復舊職歴官吏部尚書)¶
¶
　　劉　竑(常熟人成化間知定州境内飛蝗遍野竑徃捕之蝗遂徙去民間失火嘗往救之仰天自責¶
須史火滅凡遇旱禱雨輒應三年以憂去人咸思之)¶
¶
　　喬　良(沂水人成化四年知曲陽有亷幹聲嘗出郊勸農民以梁飯餉亦不辭至肉菓則拒之遇¶
荒撫字安集民無㪚亡去之日民悲泣如失父母)¶
¶
　　倪　璣(雁門人進士由給事中謫知定州練於政事世宗入繼駐蹕定州見其庶務具舉心善之¶
<pb:KR2k0041_WYG_070-40a>¶
書可矣二字於屏璣因以名其堂嘗作州志論者以為得紀事體)¶
¶
　　鮑獻書(進士知曲陽有恵政邑人立祠祀之)¶
¶
　　韓希龍(安陽人知定州萬歴元年清丈守令多從茍簡希龍以定境内有忠順田土暨五衛屯易¶
於影射乃親歴原隰析為各邱詳注於册奸豪計無所售至今遵為定式)¶
¶
　　陳來朝(河内人萬歴時令深澤徴糧聽訟庭無冗役户鮮雜差築堤障水栽栁䕶堤新文廟立社¶
學建養濟院置漏澤園具有善政)¶
¶
　　唐　鋐(睢州人崇禎間知定州殉難贈布政司右叅議)¶
¶
　　本朝¶
¶
<pb:KR2k0041_WYG_070-40b>¶
　　符渭英(金壇人順治進士知深澤縣水旱之後流亡頗多渭英招徠撫綏民漸復業建橋梁整驛¶
逓除鹽規脩學課士在任五年民親之如父母陞大理寺評事)¶
¶
　　許來音(福建人順治進士知深澤縣民間苦養馬及上供狐皮力請改革性安儉素為政寛猛得¶
中縣南北滹澬二水嵗苦漂沒相度脩築水不為災康熈四十一年祀名宦)¶
¶
　　王　□(江南人知曲陽縣設義學以振文風濬河渠以益水利輕徭清賦息訟安民民愛戴之以¶
䝨能調任清苑令康熈四十七年祀名宦)¶
¶
¶
　　畿輔通志卷七十¶
¶
