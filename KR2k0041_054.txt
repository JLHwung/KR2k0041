# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:17.946556
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 54
<pb:KR2k0041_WYG_054-1a>¶
　　欽定四庫全書¶
¶
　　畿輔通志卷五十四¶
¶
　　古蹟¶
¶
　　正定府¶
¶
　　東垣故城　在府治南秦置縣屬鉅鹿郡漢改名正¶
定唐初移縣於今治史記正義東垣趙之東邑在¶
恒州正定縣南八里漢書髙帝紀十一年陳豨將¶
趙利守東垣髙祖攻之城降舊志東垣城在府城¶
<pb:KR2k0041_WYG_054-1b>¶
南八里即趙東垣城¶
¶
　　常山故城　在正定縣西南本漢九門縣地晉置安¶
樂壘北魏移郡治此北齊復移治正定隋置常山¶
縣後復省入正定舊志隋常山縣即故安樂壘也¶
在縣西南十八里¶
¶
　　井陘故城　在井陘縣北漢置隋開皇中置并州後¶
廢置井陘郡唐武徳初復為并州治後廢屬恒州¶
舊志宋熈寜六年省尋改置於天威軍而故城廢¶
¶
<pb:KR2k0041_WYG_054-2a>¶
　　威州故城　在井陘縣東北五十里金置元廢舊志¶
元徙威州治洺因亦徙井陘縣治天長而此城廢¶
新志故城謂之威州城又名威州堡亦曰井陘店¶
天長鎮今縣治也元時移縣治此¶
¶
　　石邑故城　在獲鹿縣南漢置縣屬常山郡後漢省¶
晉復置北齊改曰井陘隋復故後為常山郡治唐¶
屬恒州後州徙以縣屬之宋省入獲鹿括地志故¶
城在鹿泉縣南三十五里葢當井陘之口向為要¶
<pb:KR2k0041_WYG_054-2b>¶
地寰宇記縣北八里有竇建徳砦即古石邑城¶
¶
　　綿蔓故城　在獲鹿縣西北漢置縣屬正定國後漢¶
省舊志故城在石邑西北俗謂之人文城¶
¶
　　樂陽故城　在獲鹿縣東北與正定縣接界漢置侯¶
國屬常山郡後漢省水經注綿蔓水又東流逕樂¶
陽縣故城西又屈從城南俗名曰臨清城非也舊¶
志樂陽廢縣在井陘縣東北七十里¶
¶
　　元氏舊城　在元氏縣西北元和志故城在縣西北¶
<pb:KR2k0041_WYG_054-3a>¶
十五里隋末為劉黑闥所破後移於今治(餘詳建置卷)¶
¶
　　靈壽舊城　在靈壽縣西北縣志故城在縣西北十¶
里今名靈壽村(餘詳建置卷)¶
¶
　　闗縣故城　在欒城縣北漢置屬常山郡後漢省改¶
置欒城水經注太白渠水又東南逕闗縣故城北¶
地里志曰常山之屬縣也縣志故城在今縣北十¶
里董保邱元末兵燬¶
¶
　　蒲吾故城　在平山縣東南戰國時番吾漢置縣隋¶
<pb:KR2k0041_WYG_054-3b>¶
省入井陘後復置唐改曰平山元和志故城在縣¶
東二十里¶
¶
　　桑中故城　在平山縣東南漢侯國屬常山郡後漢¶
廢水經注桃水南逕蒲吾縣故城西又東南逕桑¶
中故城北世謂之石勒城又謂之髙功城¶
¶
　　南行唐故城　在行唐縣北戰國時趙邑漢置縣後¶
魏去南字置唐郡治此後徙廢新志今縣北三十¶
里有行唐故城俗謂之故郡城置故郡社以後魏¶
<pb:KR2k0041_WYG_054-4a>¶
常置唐郡於此也¶
¶
　　贊皇舊城　今縣治(詳建置卷)¶
¶
　　故權城　在正定縣北二十里名勝志古犍鄉也後¶
漢建武元年賈復破青犢於射犬北與五校戰於¶
正定大破之即此地¶
¶
　　潭城　在正定縣即鎮州牙城也歐陽脩曰常山宮¶
後有池亦曰北潭州之勝遊惟此故牙城亦謂之¶
潭地¶
¶
<pb:KR2k0041_WYG_054-4b>¶
　　靈真城　在井陘縣西南二十五里名勝志韓信伐¶
趙隨蛇跡開道而過因築此後人名為靈真城¶
¶
　　囘星城　在井陘縣西三里新教塲以在囘星河側¶
而名¶
¶
　　秀林城　在井陘縣東南十五里城邑考後魏賊杜¶
洛周葛榮遣其黨王秀林築此城因名¶
¶
　　趙王城　在靈壽縣西北十五里相傳趙武靈王所¶
築中有趙王臺¶
¶
<pb:KR2k0041_WYG_054-5a>¶
　　嘉陽城　今平山縣治元和志房山縣東南至恒州¶
八十里其城内實外險一名嘉陽城葢隋時於此¶
城置縣也名勝志又有西平州城在縣西門外昔¶
為西平州治遺址尚存今縣葢因房山西平二名¶
而兼用之¶
¶
　　封城　在平山縣西二十里俗呼宋王城遺址猶存¶
今名封城社¶
¶
　　囘車城　在贊皇縣新志在縣南十里囘車村相傳¶
<pb:KR2k0041_WYG_054-5b>¶
漢李左車所築亦名左車城旁有韓信将臺¶
¶
　　葦澤廢縣　在井陘縣西南三十里隋義和元年置¶
縣唐武徳元年改為并州貞觀元年廢¶
¶
　　靈山廢縣　在元氏縣西北隋開皇年置縣大業初¶
廢¶
¶
　　滋陽廢縣　在行唐縣西南隋開皇六年置十六年¶
又置玊亭縣大業初省入焉唐武徳四年置玊成¶
縣五年省滋陽入焉長壽二年曰章武神龍元年¶
<pb:KR2k0041_WYG_054-6a>¶
復故名舊志縣北有東玊亭村西玉亭村縣西北¶
有滋羊村皆以故縣得名¶
¶
　　宋行宮　在府城外俗名潭園宋史五行志太平興¶
國五年正定府行宮殿梁生芝如荷花知府趙賢¶
進以圖來上又玉華宮元史泰定帝紀三年二月¶
葺玊華宮¶
¶
　　龍吟閣　在平山縣東闗半里許明萬歴中知縣陳¶
楹建閣三層懸鐘於内晨暮擊之與滹沱冶河濤¶
<pb:KR2k0041_WYG_054-6b>¶
聲間雜謂之龍吟¶
¶
　　望臺　在府城内太平御覽恒州望臺趙武靈王所¶
築以望趙境亦曰寒臺¶
¶
　　舒嘯臺　在正定縣古城東元蘇天爵隠居之所至¶
正中天爵建臺朱澤民為記¶
¶
　　獵臺　在井陘縣陘山上相傳周穆王獵鉶山時築¶
¶
　　孤臺　在井陘縣南六十里相傳春秋時程嬰藏孤¶
兒處¶
¶
<pb:KR2k0041_WYG_054-7a>¶
　　鑾駕臺　在井陘縣東南七十五里舊志隋文帝邀¶
妙陽公主駐蹕之地故名¶
¶
　　韓臺　在元氏縣南三里泜水之陽有土阜連亘不¶
絶唐天寳初龍宫碑漢韓信與趙相距時所築今¶
有韓臺村及韓臺河¶
¶
　　紀信臺　在靈壽縣東十里上有紀信廟¶
¶
　　欒武臺　在欒城縣明志相傳晉大夫欒武子築¶
¶
　　白鹿臺　在平山縣西四十里明志世傳漢武帝登¶
<pb:KR2k0041_WYG_054-7b>¶
此有白鹿至故名¶
¶
　　滋溪書堂　在正定縣滋河北新市元蘇天爵讀書¶
之所宋本為記¶
¶
　　始生堂　在元氏縣北三十五里相傳漢隂后生明¶
帝處俗呼為萬年村名勝志光武四年北征彭寵¶
隂后從行生明帝於元氏後章帝廵幸祠光武顯¶
宗於始生堂¶
¶
　　麥飯亭　在正定縣滹沱河上後漢馮異進光武麥¶
<pb:KR2k0041_WYG_054-8a>¶
飯處今廢¶
¶
　　歩樂亭　在正定縣北元丞相史天澤建¶
¶
　　白鹿泉亭　在獲鹿縣元邑令張淵因白鹿泉遂覆¶
以亭¶
¶
　　華陽亭　在阜平縣明志元志云稽康學琴處¶
¶
　　環山亭　在賛皇縣西北隅明志環山亭宋宣和四¶
年建地勢特起環亭皆山故名¶
¶
　　陽和樓　在府治南元至正十七年建¶
¶
<pb:KR2k0041_WYG_054-8b>¶
　　神女樓　在府治北畿輔舊志元建舊有臺俗呼神¶
女樓¶
¶
　　蒼巖樓　在井陘縣東南七十里福慶寺兩山並峙¶
搆橋於上橋上有樓髙出雲表¶
¶
　　望京樓　在平山縣二十里東林山相傳趙武靈王¶
建故址尚存¶
¶
　　李徽伯舊宅　在元氏縣西北十五里今為開業寺¶
¶
　　廣武君宅　在行唐縣二十里史家荘有李左車墓¶
¶
<pb:KR2k0041_WYG_054-9a>¶
　　雕橋荘　在正定縣西十五里大茂山東明吏部尚¶
書梁夢龍荘也趙南星有記¶
¶
　　平泉荘　在賛皇縣西北張楞村唐李徳裕游息之¶
所元末兵燬今為玉泉寺基¶
¶
　　龍騰苑　在正定縣十六國春秋慕容熙八年大築¶
龍騰苑廣袤十數里役徒二萬人起景雲山於苑¶
内基廣五百歩峰髙十七丈¶
¶
　　陳餘壘　在獲鹿縣東北水經注井陘水東北流屈¶
<pb:KR2k0041_WYG_054-9b>¶
逕陳餘壘俗謂之故壁城昔在楚漢韓信東入餘¶
拒之於此¶
¶
　　新市故城　在新樂縣西南古鮮虞國春秋時為中¶
山國漢置新市縣屬中山國隋并入九門唐義寕¶
初復置後復省入九門魏書地形志新市有新市¶
城舊志故城在縣西南四十五里新城舖¶
¶
　　新樂舊城　在今新樂縣西隋置元和志漢成帝時¶
中山孝王母馮昭儀隨王就國王為建宮於西鄉¶
<pb:KR2k0041_WYG_054-10a>¶
之樂里因呼為西樂城時人訛西為新故為新樂¶
舊志舊城在縣西南二十五里遺址尚存¶
¶
　　義臺城在新樂縣西南魏書地形志新市有義臺¶
城舊志伏羲城在縣西南十五里中有義臺葢即¶
義城也¶
¶
　　春露亭　在新樂縣南四十五里元蘇天爵建地名¶
孔村明志蘇天爵先壠在焉¶
¶
　　鮮虞亭　在新樂縣東南故亭乆廢¶
¶
<pb:KR2k0041_WYG_054-10b>¶
　　本朝康熙元年知縣林華皖建八角亭於河岸仍名鮮¶
¶
　　虞亭¶
¶
　　棲鳳臺　在新樂縣西十五里相傳有鳳凰棲於此¶
¶
　　杜太后故宅　在新樂縣東十五里杜姑村相傳宋¶
太祖母杜太后生於此有故宅基¶
¶
　　遺筆鄉　在新樂縣西三十里舊志孔子遺筆鄉亦¶
曰筆頭村¶
¶
　　杏錦荘　在新樂縣東南二十里孔村舊志杏千餘¶
<pb:KR2k0041_WYG_054-11a>¶
株花開如錦砌霞披¶
¶
　　下曲陽故城　在州西漢縣名屬鉅鹿郡後齊廢水¶
經注滹沱河水入雷河溝水過舊曲陽城括地志¶
故城在鼓城縣西五里¶
¶
　　安鄉故城　在晉州東漢侯國後置為縣屬鉅鹿郡¶
後漢省水經注白渠袛水又逕安鄉縣故城南¶
¶
　　毋極舊城　在今無極縣西縣志在縣西二十五里¶
新城村(餘詳建置卷)¶
¶
<pb:KR2k0041_WYG_054-11b>¶
　　魏昌故城　在無極縣東北漢苦陘縣章帝改曰漢¶
昌三國魏改曰魏昌北齊廢隋改隋昌唐改唐昌¶
後又改曰陘邑宋省寰宇記故城在縣東北二十¶
八里¶
¶
　　藁城舊城　在今藁城縣西南縣志縣西南邱頭社¶
有故城(餘詳建置卷)¶
¶
　　肥纍故城　在藁城縣西南漢置縣後漢省括地志¶
故城在恒州藁城縣西七里水經注祗水東逕肥¶
<pb:KR2k0041_WYG_054-12a>¶
纍縣之故城南¶
¶
　　宜安故城　在藁城縣西南戰國時趙邑隋置縣唐¶
初省史記正義故城在常山藁城縣西南二十五¶
里輿地記宜安城李牧所築或以為耿鄉也水經¶
注白渠水東南逕耿鄉南世祖封耿純為侯國世¶
謂之宜安城¶
¶
　　新城　在無極縣西後魏太武南侵築城於此謂之¶
新城亦曰資城寰宇記在縣西二十八里¶
¶
<pb:KR2k0041_WYG_054-12b>¶
　　故安城　在無極縣南寰宇記故安城在縣東南六¶
里水經注安城即魏昌之安鄉¶
¶
　　東門城　在無極縣西南三十里後魏天平中將軍¶
呂徴公所築¶
¶
　　康城　在無極縣北五里一名康王臺相傳慕容燕¶
所築¶
¶
　　鼓城廢縣　今州治(詳建置卷)¶
¶
　　臨平廢縣　在州西南隋書地理志鼓城開皇十六¶
<pb:KR2k0041_WYG_054-13a>¶
年又置臨平縣大業初併入¶
¶
　　九門廢縣　在藁城縣西北二十五里元和志本戰¶
國時趙邑漢置九門縣屬常山郡髙齊省隋開皇¶
年重置義寕初置九門郡領新市信義二縣後屬¶
恒州宋開寳六年廢¶
¶
　　栢肆廢縣　在藁城縣北三十里晉為下曲陽縣地¶
晉末築塢於此曰栢肆塢隋置縣大業初廢義寕¶
初復置屬鉅鹿郡唐省¶
¶
<pb:KR2k0041_WYG_054-13b>¶
　　新豐廢縣　在藁城縣東隋置縣屬鉅鹿郡唐初省¶
縣志縣東南劉村社有新豐村¶
¶
　　廉臺　在無極縣相傳以廉頗名魏書地形志毋極¶
有廉臺¶
¶
　　扈臺　在無極縣西北十五里滋河營髙出林阜為¶
邑之勝¶
¶
　　李牧臺　在藁城縣西南十五里臺髙數仞¶
¶
　　望風臺　在藁城縣趙武靈王所築以望齊及中山¶
<pb:KR2k0041_WYG_054-14a>¶
亦曰寒臺¶
¶
　　問山堂　在無極縣治宋晁説之築¶
¶
　　尊經堂　在藁城縣西管鎮元安熙建以儲六經翰¶
林承㫖富珠哩翀有記¶
¶
　　昔陽亭　在藁城縣肥纍城内水經注祗水東逕昔¶
陽城南十三州志曰今其城昔陽亭是也¶
¶
　　萬桞亭　在藁城縣西北二里明大學士石珤建¶
¶
　　四望樓　在無極縣北城上俗謂之天花樓今改拱¶
<pb:KR2k0041_WYG_054-14b>¶
極樓¶
¶
　　空谷齋　在無極縣城西南半里元隐士何體仁讀¶
書處¶
¶
　　留箭&KR2255;營　在州南五十里相傳光武嘗營此¶
¶
　　平将軍營　在藁城縣北十餘里舊志明洪武間正¶
定守臣平保於此屯兵至今沙磧中居民拾有殘¶
鏃¶
¶
　　京觀　在州治元和志在鼓城縣西南七里漢皇甫¶
<pb:KR2k0041_WYG_054-15a>¶
嵩破黄巾於下曲陽斬首千餘人築京觀於此¶
¶
　　虗糧冢　在無極縣西二十五里有阜數十俱髙丈¶
餘相傳晉時為虗糧誑敵處也¶
¶
　　順徳府¶
¶
　　邢國故城　在府城南即襄國城括地志故城在邢¶
州外城内西南角寰宇記邢州大城石勒所築及¶
僭號名為建平城夢溪茟談邢州城郭進守西山¶
時築濶六丈可臥牛俗呼臥牛城府志故城在邢¶
<pb:KR2k0041_WYG_054-15b>¶
臺縣南百泉村遺址尚存(餘詳建置卷)¶
¶
　　沙河故城　在沙河縣東府志故城在沙河縣東一¶
里隋置縣五代開運元年移今治縣志明初縣被¶
河水衝圯宏治年遷西山小屯去縣三十五里後¶
因城狭小復遷故治¶
¶
　　南和舊城　一名嘉和城在南和縣今縣治也縣志¶
城有西北南三面盖古人築為䕶城堤以障沙河¶
狼溝之水者(餘詳建置卷)¶
¶
<pb:KR2k0041_WYG_054-16a>¶
　　鉅鹿舊城　在平鄉縣即今縣治漢置縣為鉅鹿郡¶
治舊唐書地理志平鄉漢鉅鹿郡故郡城在今縣¶
北十一里古鉅鹿城即今治也寰宇記後魏景明¶
中移鉅鹿縣治於舊城東三十里自平鄉故城移¶
平鄉治故鉅鹿城至今不改¶
¶
　　平鄉舊城　在平鄉縣西北漢置縣志故城在今縣¶
西北六里大老營南四門磚垜土堰皆存¶
¶
　　南䜌故城　在鉅鹿縣北漢置後漢書註縣名屬鉅¶
<pb:KR2k0041_WYG_054-16b>¶
鹿郡故城在今邢州栢人縣東北魏書地形志註¶
二漢屬鉅鹿晉罷後復真君六年併栢人太和二¶
十一年復有南䜌城¶
¶
　　白起故城　在鉅鹿縣西南唐武徳元年置起州并¶
析置白起縣四年州廢省府志相傳白起攻趙築¶
城於此故名¶
¶
　　栢人故城　在唐山縣西漢置縣屬趙國東魏改曰¶
栢仁唐改堯山帝王世紀栢人城堯所都也括地¶
<pb:KR2k0041_WYG_054-17a>¶
志故城在邢州栢人縣西北十二里¶
¶
　　栢鄉舊城　在唐山縣東北漢置縣後漢省漢書地¶
理志鉅鹿郡栢鄉侯國魏書地形志栢仁有栢鄉¶
城寰宇記堯山縣栢鄉故城在縣東北二十二里¶
與今趙州栢鄉縣東西中分為界¶
¶
　　中邱故城　在内邱縣西漢置縣晉立中邱郡石趙¶
改置趙安縣魏復置隋廢後漢書註中邱縣屬趙¶
國故城在今邢州内邱縣西又中邱有伯陽城¶
¶
<pb:KR2k0041_WYG_054-17b>¶
　　青山故城　在内邱縣西南接邢臺縣界隋開皇年¶
析龍岡置青山縣大業初省縣志青山村即青山¶
故城也¶
¶
　　張縣故城　在任縣西南二十七里漢置縣後漢省¶
元和志任縣張城一名渚陽城在縣西南二十七¶
里城在澤渚之陽故曰渚陽又東北十八里有苑¶
鄉城後趙於張縣地置苑鄉縣石氏廢¶
¶
　　廣鄉故城　在任縣界漢神爵初侯國後置縣後漢¶
<pb:KR2k0041_WYG_054-18a>¶
省魏書地形志註北廣平郡任縣有廣鄉城¶
¶
　　夷儀城　在府城西一百四十里左傳僖公元年邢¶
遷於夷儀元和志在縣西一百四十里俗訛為随¶
宜城¶
¶
　　白雞城　在府城西十三里寰宇記邢州白雞城版¶
築之初望見上有白雞因名俗呼白圭城邢臺縣¶
志縣西有白圭鄉因以名城¶
¶
　　柴城　在鉅鹿縣東北三十里五代周顯徳中築相¶
<pb:KR2k0041_WYG_054-18b>¶
傳柴守禮自堯山徙居於此故名¶
¶
　　團城　在鉅鹿縣東北四十里舊志民居環遶元隴¶
西公韓徳恭居此¶
¶
　　宋臺　在南和縣東南八里唐宋璟故里其宅在臺¶
南里許¶
¶
　　闘雞臺　在南和縣有二一在大南門外官道東數¶
十歩一在官道西數十歩相傳宋公子闘雞處¶
¶
　　沙邱臺　在平鄉縣東北二十里水經注衡漳逕沙¶
<pb:KR2k0041_WYG_054-19a>¶
邱臺東¶
¶
　　平臺　在平鄉縣東北三十里又有大平臺村在廣¶
宗縣西北八里其東有小平臺村¶
¶
　　張耳臺　在唐山縣西北十二里¶
¶
　　繫馬臺　在唐山縣南二十五里相傳漢光武討王¶
郎繫馬於此故名有光武廟¶
¶
　　東盟臺　在任縣東二十五里相傳韓信襲齊與楚¶
将龍且㑹盟於此故名¶
¶
<pb:KR2k0041_WYG_054-19b>¶
　　塔圪臺　在任縣東北三十里¶
¶
　　桞溪亭　在府城北舊志金大定間節度王邦用建¶
¶
　　蘇秦亭　在沙河縣西南三十里寰宇記沙河有蘇¶
秦亭蘇秦西説秦人請貨黄金百鎰黒貂之裘即¶
此地也今有亭存明志在縣西南三十里俗呼為¶
十里亭¶
¶
　　張相村　在南和縣西八里石趙張賔故里¶
¶
　　馬荘　在南和縣西三里為元馬亨故里¶
¶
<pb:KR2k0041_WYG_054-20a>¶
　　柴家荘　在唐山縣北相傳周世宗誕生之地¶
¶
　　郭園　在唐山縣東北二里相傳後周太祖誕興之¶
地¶
¶
　　響地　在府城中元和志邢州尚書坊東井地周百¶
餘歩人馬行上轟若雷聲掘之火出¶
¶
　　封爵觀　在平鄉縣項羽救趙敗秦師於此䇿勲封¶
爵¶
¶
　　郭巨塔　在内邱縣東相傳郭巨獲金處¶
¶
<pb:KR2k0041_WYG_054-20b>¶
　　廣平府¶
¶
　　廣年故城　在府城東北漢置晉永嘉後廢後魏復¶
置屬廣平郡北齊省隋改為永年魏書地形志廣¶
年治廣年城¶
¶
　　易陽故城　在府城西亦名臨洺城漢置易陽縣北¶
齊省後周復置宋熙寜中省漢書地理志易陽在¶
易水之陽名勝志臨洺城在治西五十里¶
¶
　　曲周舊城　在今曲周縣東北史記正義故城在洺¶
<pb:KR2k0041_WYG_054-21a>¶
州曲周西南十五里水經注曲周縣故城地理志¶
曰漢武帝建元四年置¶
¶
　　斥漳故城　在曲周縣東本漢斥漳縣元和志漳水¶
經其城其地斥鹵故名斥漳寰宇記隋開皇六年¶
以縣西近洺水改為洺水縣唐㑹昌三年併入曲¶
周縣志金復置元省¶
¶
　　南曲故城　在曲周縣東本漢縣後漢省水經注南¶
曲故城平恩縣北四十里有南曲亭故縣也¶
¶
<pb:KR2k0041_WYG_054-21b>¶
　　平恩故城　在曲周縣東南本漢侯國後漢置縣金¶
省明志曲周東南有漢平恩廢縣郡志平恩城在¶
曲周東南程孟村東西二村即舊東城門西城門¶
¶
　　肥鄉舊城　在今肥鄉縣西寰宇記故城在縣西南¶
二十二里¶
¶
　　列人故城　在肥鄉縣東北漢置縣北齊省舊志列¶
人城在列人堤上東漢列人即清漳城故地水經¶
注漳水東北逕列人縣故城南明地理志肥鄉縣¶
<pb:KR2k0041_WYG_054-22a>¶
十五里有列人城¶
¶
　　揤裴故城　在肥鄉縣城南三里漢為侯國後漢省¶
水經注漳水更右逕揤裴縣故城南地理風俗記¶
曰列人縣西南六十里有揤裴城故縣也¶
¶
　　邯溝故城　在肥鄉縣西北七里漢為侯國後漢省¶
水經注揤裴城西北二十里有邯溝城寰宇記邯¶
溝故城俗名桓公城¶
¶
　　清漳故城　在肥鄉縣東隋置縣唐㑹昌三年省名¶
<pb:KR2k0041_WYG_054-22b>¶
勝志清漳城在縣東南七十里本漢列人縣縣志¶
故城在縣東三十里今清漳大寨䓁村基址盡廢¶
獨故城隍神祠尚存¶
¶
　　雞澤舊城　在今雞澤縣南縣志唐初置雞澤縣於¶
馮鄭堡五代石晉徙治於古城東二十里金天㑹¶
中寄治擡頭村大定元年始築城即今治¶
¶
　　普樂故城　在雞澤縣東南唐初置縣後為竇建徳¶
䧟遂廢明省入雞澤縣府志普樂城在縣東南二¶
<pb:KR2k0041_WYG_054-23a>¶
十五里¶
¶
　　廣平舊城　在雞澤縣東寰宇記廣平廢城在今縣¶
北縣志舊城在縣東二十里¶
¶
　　邯鄲舊城　在今邯鄲縣西南名勝志舊城在今治¶
西南八里俗呼為趙王城世傳趙敬侯自中牟徙¶
都居此輿城記邯鄲城大數十里今縣城及故城¶
皆是¶
¶
　　斥邱故城　在成安縣東南本晉乾侯邑漢置縣北¶
<pb:KR2k0041_WYG_054-23b>¶
齊改曰成安元和志斥邱故城在縣東南三十里¶
¶
　　廣宗舊城　在威縣東後漢書注廣宗縣名以避煬¶
帝諱改為宗城魏書地形志廣宗後漢屬鉅鹿晉¶
屬安平中興中立南北廣宗因有廣宗¶
¶
　　信成故城　在清河縣西北寰宇記信成故城漢縣¶
後漢省入清河在今理西北十二里故州城外是¶
也¶
¶
　　清陽故城　在清河縣東漢置縣後漢廢隋復置宋¶
<pb:KR2k0041_WYG_054-24a>¶
省寰宇記古清陽城在縣東南三十五里後魏葛¶
榮以城内甘陵髙大因據陵為堡賊平遂置清陽¶
後移縣於孔橋城遂廢縣志清陽城在縣西三十¶
里威縣境中遺址尚存¶
¶
　　甘陵故城　在清河縣東後漢郡國志甘陵故厝安¶
帝更名寰宇記故厝城在縣東南三十里其先地¶
出甘草土人號曰鵲城¶
¶
　　夏津故城　在清河縣東南隋置縣大業初省唐復¶
<pb:KR2k0041_WYG_054-24b>¶
置後省寰宇記故城在縣東南四十里隋開皇六¶
年以縣東有王莽河又為古夏津城相連因以為¶
名¶
¶
　　梁期故城　在磁州東漢置縣晉省地理風俗記鄴¶
北五十里有梁期城故縣也明地理志磁州西南¶
有梁期故城¶
¶
　　趙城　在府城内名勝志趙城造父邑也三家分晉¶
邯鄲以北皆屬趙¶
¶
<pb:KR2k0041_WYG_054-25a>¶
　　干将城　在府城南寰宇記干将城洺州記即干将¶
鑄劍并罏池俱存俗訛為韓子城¶
¶
　　建徳城　在府城北二十五里竇建徳築以屯軍有¶
故城二東西相直¶
¶
　　五花城　在府城西北三十里元托克托領兵所築¶
¶
　　陽城　在府城西五十里地髙土堅明末土人所築¶
¶
　　邸閣城　在曲周縣東北寰宇記水經注衡漳水又¶
北經邸閣西謂此城¶
¶
<pb:KR2k0041_WYG_054-25b>¶
　　葛蘖城　在肥鄉縣西南二十里俗名葛鵝城隋圖¶
經謂趙武靈王夫人所築一名夫人城¶
¶
　　蒲城　在肥鄉縣縣志重耳居蒲即此後魏黄初二¶
年改蒲為肥¶
¶
　　新興城　在肥鄉縣東南通鑑燕王垂攻鄴不拔於¶
肥鄉築新興城以置輺重¶
¶
　　鵝城　在廣平縣西六里遺址尚存¶
¶
　　五氏城　在邯鄲縣西亦曰寒氏杜預註寒氏即五¶
<pb:KR2k0041_WYG_054-26a>¶
氏地理志邯鄲西南有五氏城¶
¶
　　王郎城　在邯鄲縣西縣志光武斬王郎平其城在¶
城西三里許故址猶存¶
¶
　　建始城　在威縣東北石趙置縣於此¶
¶
　　古城　在威縣東南二十里金築¶
¶
　　古鴟閣城　在清河縣東北寰宇記古鴟閣城在縣¶
東三十七里¶
¶
　　末柸城　在清河縣東北五十里十六國春秋鮮卑¶
<pb:KR2k0041_WYG_054-26b>¶
段末柸自稱遼西公築城與石勒相持因名¶
¶
　　九侯城　在磁州西南寰宇記九侯城亦名鬼侯城¶
在滏陽縣西南五十里¶
¶
　　臺城　在磁州北興盛里趙王築以避暑¶
¶
　　較城　在磁州西留旺光武擊王郎較兵於此¶
¶
　　講武城　一在磁州南漳河之北一在磁州西舊滏¶
陽縣皆魏武帝所築¶
¶
　　王城　在磁州西北王城里周世宗擊北漢時所築¶
¶
<pb:KR2k0041_WYG_054-27a>¶
　　岳城　在磁州西南岳城里宋岳飛駐兵處¶
¶
　　彭城　在磁州滏源里居民善陶舟車絡繹勝於他¶
郡¶
¶
　　固城　在磁州西南三里¶
¶
　　商城　在磁州東商城里¶
¶
　　曲梁廢縣　在府城東北古赤翟地隋書地理志永¶
年舊曰廣平後齊廢曲梁縣入寰宇記永年本漢¶
曲梁縣地北齊併曲梁縣入廣平縣¶
¶
<pb:KR2k0041_WYG_054-27b>¶
　　武始廢縣　在邯鄲縣西南戰國時韓邑漢置縣後¶
漢省明志邯鄲西南有武始廢縣¶
¶
　　經城廢縣　在威縣北本漢經縣地後齊廢隋開皇¶
年置宋省¶
¶
　　府城廢縣　在威縣東隋開皇中置大業初省唐析¶
經城置府城尋省府城入經城¶
¶
　　滏陽廢縣　在磁州西政化坊後周武帝時置明初¶
省¶
¶
<pb:KR2k0041_WYG_054-28a>¶
　　臨水廢縣　在磁州西北唐書地理志永泰年改為¶
昭義州志州西北臨水里即臨水廢縣¶
¶
　　信宮　在府城西北史記趙武靈王元年陽文君等¶
來朝信宮十九年正月大朝信宮¶
¶
　　萬春宮　在府治東竇建徳建今廢¶
¶
　　邯鄲宮　在邯鄲縣西北北齊武平七年詔營邯鄲¶
宫述異記故宮中趙王果園梅李冬花春實¶
¶
　　温明殿　在邯鄲縣西邯鄲宮内趙王如意建¶
¶
<pb:KR2k0041_WYG_054-28b>¶
　　檀臺　在府城西史記趙成侯二十年魏獻榮椽因¶
以為檀臺¶
¶
　　亷頗臺　在府城南十六國春秋冉閔遇慕容恪於¶
亷臺¶
¶
　　㑹盟臺　在雞澤縣城東二十里即春秋諸侯同盟¶
於雞澤處遺址尚存¶
¶
　　洪波臺　在邯鄲縣東南三十里洪城村阮籍詠懐¶
詩朝登洪波臺日夕望西山名勝志洪波臺趙簡¶
<pb:KR2k0041_WYG_054-29a>¶
子與諸大夫飲酒處也¶
¶
　　叢臺　在邯鄲縣東北隅名勝志趙武靈王所築上¶
有雪洞天橋諸景漢書顔師古注以其連聚非一¶
故名¶
¶
　　彀臺　在邯鄲縣東北二里許趙築叢臺時餘土積¶
此¶
¶
　　兎臺　在成安縣南史記魏敗我兎臺注兎臺在河¶
北¶
¶
<pb:KR2k0041_WYG_054-29b>¶
　　説法臺　在成安縣南二里隋時築名勝志達摩及¶
慧可二祖説法於此隋開皇中為築此臺¶
¶
　　鳳凰臺　在成安縣北五里名勝志有鳳凰集其上¶
因名清河黒風口亦有鳳凰臺¶
¶
　　善政樓　在府治前元縂管邢秉仁建¶
¶
　　摩雲閣　在邯鄲縣叢臺講院前¶
¶
　　據勝亭　在叢臺上明嘉靖兵偹道楊彞建¶
¶
　　卓茆亭　在磁州治西元叅政安祐建¶
¶
<pb:KR2k0041_WYG_054-30a>¶
　　遂初園　在磁州城内西北隅金趙秉文别業¶
¶
　　寇公㕔　在成安縣宋寇準知成安縣時與民期㑹¶
聽斷處¶
¶
　　樂毅宅　在邯鄲縣東二十里樂家堡¶
¶
　　藺相如宅　在邯鄲縣西南二十里藺家河¶
¶
　　廻車巷　在邯鄲縣南門内名勝志邯鄲城南有廻¶
車巷是相如避㢘頗處¶
¶
　　大名府¶
¶
<pb:KR2k0041_WYG_054-30b>¶
　　宋北京城　在府城東宋史慶歴二年建大名府為¶
北京宮城周三里一百九十八歩京城周四十八¶
里二百六歩門一十七¶
¶
　　元城舊城　凡三皆在府城東名勝志故縣治三一¶
為漢縣治近沙麓一為隋縣治古殷城一為唐縣¶
在舊城東北外有城堙之跡六曰西城故城雙城¶
莽城䧟城五孝城竝在元城縣東今俱為村冊説¶
舊城在府東十里唐魏博節度使樂彥禎所築遺¶
<pb:KR2k0041_WYG_054-31a>¶
址尚存¶
¶
　　貴郷故城　在府城東大名縣東北即大名舊治寰¶
宇記大名本漢元城後魏分置貴鄉後唐改為廣¶
晉漢乾祐初為大名名勝志故城距今治十三里¶
¶
　　魏縣舊城　在今魏縣南魏武侯别都名勝志魏縣¶
居洹漳二水下流遷徙靡恒其故城一距縣東四¶
十里今呼舊縣村一距縣南三十里遺址頽然宋¶
省為洹水鎮縣志明洪武年又因漳河衝决始移¶
<pb:KR2k0041_WYG_054-31b>¶
今治¶
¶
　　昌樂故城　在南樂縣西北舊唐書地理志昌樂晉¶
縣隋廢入繁水明志後魏析魏縣地置昌樂五代¶
唐改為南樂名勝志樂昌縣晉改為昌樂有故城¶
在今治西北三十五里俗訛為昌意城謂黄帝子¶
昌意所築¶
¶
　　平邑故城　在南樂縣東北漢元城縣地隋地理志¶
東魏有平邑縣後齊廢開皇年復置大業初省名¶
<pb:KR2k0041_WYG_054-32a>¶
勝志南樂縣東北七里曰平邑城唐馬燧嘗提兵¶
至此亦曰馬燧營¶
¶
　　繁水故城　在南樂縣北四十里隋書地理志開皇¶
六年置縣曰繁水大業初廢昌樂縣入焉唐地理¶
志貞觀年省入南樂明志南樂北有廢繁水城以¶
近繁水而名¶
¶
　　頓邱故城　在清豐縣西南後漢書注頓邱故城在¶
今魏州頓邱縣北明志頓邱故城在縣西南二十¶
<pb:KR2k0041_WYG_054-32b>¶
五里¶
¶
　　隂安故城　在清豐縣北漢置縣北齊省名勝志清¶
豐縣北十五里曰隂安城¶
¶
　　清豐舊城　在今縣西北一十八里明志宋因水患¶
徙今治¶
¶
　　離狐故城　在東明縣東元和志離狐本漢縣舊傳¶
初置縣在濮水南嘗為神狐所穿穴遂移城濮水¶
北故曰離狐唐天寳改曰南華¶
¶
<pb:KR2k0041_WYG_054-33a>¶
　　東明舊城　一在今縣南三十里南東明集迤北舊¶
志所謂東明鎮一在今縣西十五里西東明集舊¶
志所謂雲臺集¶
¶
　　濮陽故城　在開州西南二十里本漢舊縣明志濮¶
陽縣在開州西南後魏置縣隋分置昆吾縣後改¶
濮陽明省地理通釋濮陽故城在今開徳府濮陽¶
縣東¶
¶
　　昆吾故城　在開州東二十五里隋置縣大業初省¶
<pb:KR2k0041_WYG_054-33b>¶
唐復置後省明志開州東有昆吾故城¶
¶
　　長垣舊城　一在縣東北四十里漢置一在縣東北¶
十餘里金置明志洪武中以河患遷於古蒲城即¶
今治¶
¶
　　匡城故城　在長垣縣西南十二里元和志本漢長¶
垣縣隋改為匡城明志長垣南有匡城西南有司¶
家坡即古匡城也¶
¶
　　平邱故城　在長垣縣西南五十里本漢縣晉省明¶
<pb:KR2k0041_WYG_054-34a>¶
志長垣西南有平邱城¶
¶
　　長羅故城　在長垣縣北漢封為侯國後省明志長¶
羅城在舊長垣縣西南三十里¶
¶
　　陽狐城　在府城東北括地志陽狐郭在元城縣東¶
北三十二里¶
¶
　　幾城　在府城東南史記趙世家攻魏幾㢘頗将攻¶
幾取之括地志幾城在魏州元城縣東南¶
¶
　　空陵城　在府城東北魏地形志貴鄉有空陵城¶
¶
<pb:KR2k0041_WYG_054-34b>¶
　　葛築城　在魏縣西南二十里戰國趙成王與魏惠¶
王遇於葛築¶
¶
　　銅馬城　在魏縣水經注光武征銅馬所築¶
¶
　　衛城　在清豐縣東南四十里名勝志世傳靈公所¶
都又曰靈公避暑之離宫¶
¶
　　戚城　在清豐縣南三十五里坡頭村介澶頓之間¶
衛孫林父之私邑水經注河水故凟東北逕戚城¶
西明志開州北有古戚城¶
¶
<pb:KR2k0041_WYG_054-35a>¶
　　干城　在清豐縣詩衛風出宿於干明志干城在頓¶
邱舊縣界¶
¶
　　剛平城　在清豐縣西南史記趙世家敬侯四年築¶
剛平以侵衛注正義曰剛平在河北¶
¶
　　觀澤城　在清豐縣東括地志觀澤故城在魏州頓¶
邱縣東十八里¶
¶
　　孫固城　在清豐縣東南十五里名勝志城廢址周¶
五里許¶
¶
<pb:KR2k0041_WYG_054-35b>¶
　　徳清城　在清豐縣陸家店即徳清軍本舊澶州石¶
晉改置頓邱鎮為徳清軍復又移軍於陸家寨明¶
志清豐西北有徳清軍城¶
¶
　　武父城　在東明縣春秋桓公十有二年公㑹鄭伯¶
盟於武父明志東明西北有武父故城¶
¶
　　漆園城　在東明縣東明志城在東明廢縣東北二¶
十里今名漆園村¶
¶
　　煮棗城　在東明縣東十里續漢書郡國志煮棗城¶
<pb:KR2k0041_WYG_054-36a>¶
在濟隂宛朐元和志寃句縣煮棗故城在縣西北¶
四十里¶
¶
　　外黄城　在東明縣縣志城在西南四十里黄堌集¶
本漢縣¶
¶
　　戎城　在東明縣西南十里水經注濟水東過戎城¶
俗訛為盈今復名滿城¶
¶
　　袁本初城　在東明縣北七十里袁紹築¶
¶
　　五鹿城　在開州西南三十里左傳晉伐衛取五鹿¶
<pb:KR2k0041_WYG_054-36b>¶
寰宇記濮陽縣五鹿城在縣南三十里¶
¶
　　顓頊城　在開州東左傳衛顓頊之墟也杜預注今¶
濮陽縣城内有顓頊塜明志顓頊城在開州城東¶
二十五里一名東郭城又臨河廢縣東北三里亦¶
有顓頊城¶
¶
　　浚城　在開州南春秋衛邑水經注濮水枝津東逕¶
浚城南¶
¶
　　鄄城　在開州東春秋衛地名勝志今州之鄄城鄉¶
<pb:KR2k0041_WYG_054-37a>¶
是¶
¶
　　醎城　在開州東南六十里春秋衛地州志城在州¶
東南孟里¶
¶
　　須城　在開州東州志須城在州東二十八里詩曰¶
思須與漕是也¶
¶
　　懿城　在開州西北左傳襄公二十六年晉討衛疆¶
戚田取衛西鄙懿氏六十以與孫氏杜預注戚城¶
西北有懿城因姓以名城也¶
¶
<pb:KR2k0041_WYG_054-37b>¶
　　徳勝城　開州有南北二城今州治即北城又有城¶
在東南五里為古澶淵其後改名徳勝明地理志¶
徳勝城以濵故大河徳勝渡而名五代初晉王存¶
朂所築夾河即南北兩城也¶
¶
　　皇城　在開州城西南宋真宗駐蹕處内有離宮文¶
彥博嘗刻御題幸澶淵詩於其中¶
¶
　　龍城　在長垣縣南寰宇記龍城在縣東南二十里¶
夏龍逢所居縣志今名龍相村¶
¶
<pb:KR2k0041_WYG_054-38a>¶
　　祭城　在長垣縣東北水經注鄭大夫祭仲之邑縣¶
志縣東北有祭城村¶
¶
　　鶴城　在長垣縣西南十七里括地志衞懿公養鶴¶
於此城因名¶
¶
　　婦姑城　在長垣縣南十里縣舊治於此明志婦姑¶
城在舊長垣縣西南七十里隋於此置匡城縣金¶
遷縣於栁冡村城遂廢¶
¶
　　訾婁城　在長垣縣北一作訾樓城春秋衛邑明志¶
<pb:KR2k0041_WYG_054-38b>¶
城在舊長垣縣西北十八里¶
¶
　　漆城　在長垣縣西水經注濮渠之側有漆城寰宇¶
記長垣縣漆城在縣西二十里¶
¶
　　襄城廢縣　在府城東屬魏郡漢封為侯國郡邑志¶
元城縣有廢襄城¶
¶
　　馬陵廢縣　在府城東南五十里隋置縣大業初廢¶
入元城明志元城東南有馬陵廢縣以故馬陵道¶
而名¶
¶
<pb:KR2k0041_WYG_054-39a>¶
　　洹水廢縣　在魏縣西南舊唐書地理志洹水本漢¶
長樂縣地後周建徳六年置洹水縣宋史熙寜六¶
年省洹水為鎮縣志洹水鎮在縣西南三十里亦¶
名舊魏縣¶
¶
　　漳隂廢縣　在魏縣西隋開皇年析魏縣置大業初¶
省唐武徳四年復置貞觀元年省¶
¶
　　臨河廢縣　在開州西六十五里明志本漢黎陽縣¶
隋析置臨河金省入開州明志開州西有臨河廢¶
<pb:KR2k0041_WYG_054-39b>¶
縣¶
¶
　　澶淵廢縣　在開州西二十里隋置縣唐改為澶水¶
後省名勝志開州廢澶淵縣在州南義井里¶
¶
　　龍淵宫　在開州西南漢書武帝紀元光三年起龍¶
淵宫州志在州南别駕里¶
¶
　　宣房宫　在開州西南十七里瓠子堤上史記河渠¶
書塞瓠子築宫其上名曰宣房宫¶
¶
　　魏武侯臺　在府城南十里相傳魏武侯所築¶
¶
<pb:KR2k0041_WYG_054-40a>¶
　　惠王臺　在大名縣北十里名勝志魏惠王所築¶
¶
　　銅臺　在大名縣東北五里戰國壇坫㑹盟處¶
¶
　　禮賢臺　在魏縣東南二里縣志魏文侯賔禮段干¶
木處明萬歴年重築¶
¶
　　葢公臺　在魏縣東南八里縣志漢葢寛饒築¶
¶
　　昆吾臺　在清豐治内縣志夏昆吾築在顓頊城内¶
¶
　　蒯聵臺　在清豐縣西明志衛太子登鐵邱望鄭軍¶
投車處¶
¶
<pb:KR2k0041_WYG_054-40b>¶
　　頓邱臺　在清豐縣頓邱城南¶
¶
　　看花臺　在清豐縣孫固城内¶
¶
　　歇凉臺　在清豐縣蘇村¶
¶
　　雉臺　在清豐縣東南五里土阜隆起俗名金雞臺¶
¶
　　文臺　在東明縣東北邑志晉文公所築¶
¶
　　秦臺　在東明縣西南二十里名勝志秦始皇遊幸¶
至此昏霧四塞築臺以厭之故名¶
¶
　　西臺　在東明縣東北十里即唐南華縣¶
¶
<pb:KR2k0041_WYG_054-41a>¶
　　東臺　在東明縣東北十五里即古寃句縣¶
¶
　　霸王臺　在東明縣北五十里秦圍趙楚懐王遣項¶
羽救之駐軍於此因名¶
¶
　　康王臺　在東明縣東南五十里名勝志宋髙宗募¶
兵入援時築¶
¶
　　重華臺　在開州治南衛靈公築寰宇記靈公坐重¶
華之臺侍御數百仲叔圉諌乃出宫女民大悦¶
¶
　　楚王臺　在開州南項羽追章邯駐兵於此¶
¶
<pb:KR2k0041_WYG_054-41b>¶
　　騎山樓　在府城東舊府治西園宋韓琦留守北京¶
時建¶
¶
　　秦女樓　在清豐縣南四十里寰宇記金堤上有秦¶
女樓¶
¶
　　披雲樓　在開州治南宋真宗幸澶州時建¶
¶
　　濮陽樓　在開州治前改澶州為開徳府時置¶
¶
　　觀徳堂　在府城東舊府治西園名勝志後周符彥¶
卿創宋馮京為留守易名清心堂¶
¶
<pb:KR2k0041_WYG_054-42a>¶
　　安正堂　在府城東舊府治内宋韓琦為留守時建¶
仍有善養堂雅集堂皆在府治¶
¶
　　衆樂堂　在府城東舊府治西園宋文彥博為留守¶
時建每春日許郡人遊賞故名¶
¶
　　賢樂堂　在府城東舊城内名勝志宋黄庭堅判大¶
名時築¶
¶
　　愛景堂　在開州城内宋何承矩建¶
¶
　　沙亭　在府城東南春秋定公七年齊侯衛侯盟於¶
<pb:KR2k0041_WYG_054-42b>¶
沙左傳杜預注元城縣東南有沙亭¶
¶
　　金波亭　在府城東故魏州南五代史王彥章将五¶
百騎入魏屯金波亭¶
¶
　　喜雨亭　在府城東舊城内五代時王彥超為魏郡¶
守禱雨有感因名¶
¶
　　呂公亭　在府城東舊城内宋呂夷簡為留守時建¶
去後民思之扁曰呂公亭¶
¶
　　晚香亭　在府城東舊府治後圃名勝志韓魏公九¶
<pb:KR2k0041_WYG_054-43a>¶
日宴諸監司得句云莫嫌老圃秋容淡且看黄花¶
晚節香後人因以名亭¶
¶
　　雪香亭　在府城東舊城内名勝志韓魏公於壓沙¶
寺種梨千株花盛時邦人来遊公因造亭花間取¶
唐人梨花白雪香之句因名後文彥博賦詩刻諸¶
石¶
¶
　　望春亭　在府城東舊城南韓魏公築春月宴㑹其¶
中公有此日傾城樂御河之句¶
¶
<pb:KR2k0041_WYG_054-43b>¶
　　九思亭　在府城東舊城内宋文彥博建¶
¶
　　蒼亭　在南樂縣西二十里其地有蒼頡造書臺亭¶
因以名¶
¶
　　瑤碧亭　在開州治西南五代時建¶
¶
　　臨河亭　在開州宋史真宗紀駐蹕澶州幸浮橋登¶
臨河亭賜澶父老錦𫀆茶帛¶
¶
　　仰止亭　在開州治南¶
¶
　　宛亭　在長垣縣西南左傳杜預注長垣縣西南有¶
<pb:KR2k0041_WYG_054-44a>¶
宛亭近濮水¶
¶
　　臨濟亭　在長垣縣西南水經注平邱縣有臨濟亭¶
¶
　　曲濟亭　在長垣縣西南¶
¶
　　蘧伯鄉　在長垣縣東水經注蘧伯鄉一名新鄉有¶
蘧亭¶
¶
　　龎居士荘　在東明縣東南六十里舊賢寺後縣志¶
居士漢時人世居此練行成道遺址尚存¶
¶
　　昭徳里　在開州名勝志宋太子少傳晁逈所居¶
¶
<pb:KR2k0041_WYG_054-44b>¶
　　潛龍宅　在開州名勝志後唐明宗與宋太祖兄弟¶
俱隐跡於此¶
¶
　　帝邱　在開州東顓頊所居故名春秋杜註帝邱今¶
東郡濮陽縣¶
¶
　　清邱　在開州東南明志春秋時㑹盟處¶
¶
　　延邱　在開州東南文岡里¶
¶
　　旄邱　在開州西寰宇記臨河縣旄邱在縣西南四¶
十歩¶
¶
<pb:KR2k0041_WYG_054-45a>¶
　　鐡邱　在開州北¶
¶
　　瑕邱　在開州東南義井里寰宇記濮陽縣瑕邱髙¶
三丈¶
¶
　　宣化府¶
¶
　　廣寗故城　在府城西北漢縣晉省亦曰大寗水經¶
注延河東逕大寗縣故城南魏土地記曰下洛城¶
西北百三十里有大寗城¶
¶
　　寗縣故城　在府城西北漢寜縣為西部都尉治後¶
<pb:KR2k0041_WYG_054-45b>¶
漢曰寗置烏桓校尉領烏桓鮮卑内附者晉省亦¶
曰小寗水經注寗川水逕小寗縣故城南魏土地¶
記曰大寗城西二十里有小寗城¶
¶
　　茹縣故城　在府城南漢置縣後漢省水經注於延¶
水逕茹縣故城北世謂之如口城魏土地記曰城¶
在鳴雞山西十里¶
¶
　　且居故城　在府城東漢置後漢省水經注於延水¶
逕且居縣故城南舊志故城在衛東六十里周一¶
<pb:KR2k0041_WYG_054-46a>¶
里元時因舊址修築明為戍守之所¶
¶
　　古赤城　今赤城縣治水經注沽水逕赤城東趙建¶
武年并州刺史王霸敗於燕嘗退保此城(䬺詳建置卷)¶
¶
　　雲州故城　在赤城縣北遼置縣元省明初廢今為¶
雲州堡¶
¶
　　女祁故城　在龍門縣東漢縣為東部都尉治後漢¶
省元改置望雲縣水經注陽樂水逕女祁縣故城¶
南¶
¶
<pb:KR2k0041_WYG_054-46b>¶
　　沮陽故城　在懐来縣南漢置後魏省水經注清彛¶
水又西逕沮陽縣故城北括地志上谷故城在懐¶
戎縣東北百二十里即沮陽城也¶
¶
　　威寜故城　在懐来縣縣志城在衛東北百二十里¶
金築¶
¶
　　代縣故城　在蔚州東漢置縣後魏以平城為代郡¶
以此為東代郡水經注祁夷水又東北逕代城西¶
城圎匝而不方周四十七里開九門¶
¶
<pb:KR2k0041_WYG_054-47a>¶
　　桑乾故城　在蔚州東北漢置縣屬代郡水經注濕¶
水東北逕桑乾縣故城西魏土地記曰代城北九¶
十里有桑乾城¶
¶
　　當城故城　在蔚州東漢置縣晉廢水經注到剌山¶
水北逕當城縣故城西應邵曰當桓都山作城故¶
曰當城¶
¶
　　陽原故城　在西寜縣南漢縣後漢省水經注濕水¶
逕陽原故城南北俗謂之北那州¶
¶
<pb:KR2k0041_WYG_054-47b>¶
　　馬城故城　在懐安縣北漢置縣晉廢水經注修水¶
東南逕馬城縣故城北十三州志曰馬城在髙栁¶
東二百四十里¶
¶
　　宣平故城　在懐安縣東北金置縣元屬宣徳府明¶
廢舊志元移治於辛南荘明洪武初縣廢二十六¶
年改置萬全左衛故城在衛西十里¶
¶
　　髙原故城　在懐安縣縣志髙原縣城在懐安衛北¶
百六十里¶
¶
<pb:KR2k0041_WYG_054-48a>¶
　　夷輿故城　在延慶州東北漢縣後漢省水經注谷¶
水與浮圖溝水出夷與縣故城西南¶
¶
　　涿鹿故城　在保安州南本黄帝所都漢縣後魏省¶
舊志州東南四十里有土城壠阜纍纍制甚宏濶¶
有黄帝廟明志謂軒轅城即此¶
¶
　　潘縣故城　在保安州西南七十里舜鄉堡漢縣後¶
漢省隋於此置懐戎縣唐改名媯州水經注濕水¶
北逕潘縣故城或云舜所都也魏土地記曰下洛¶
<pb:KR2k0041_WYG_054-48b>¶
城西南四十里有潘城城西北三里有歴山上有¶
虞舜廟¶
¶
　　下落故城　在保安州西晉置太康中置廣寗郡治¶
北齊廢水經注濕水東逕下洛縣故城南¶
¶
　　平原故城　在保安州東南水經注涿水東逕平原¶
郡南魏徙平原之民置此故立僑郡以統之¶
¶
　　上都城　在府城東北上谷北境元置開平府築城¶
嵗一臨幸今存¶
¶
<pb:KR2k0041_WYG_054-49a>¶
　　禦彛鎮城　在赤城縣東北後魏太和中置為六鎮¶
之一水經注大谷水南逕禦彛鎮城西¶
¶
　　白城　在赤城縣北金世宗納凉之所章宗誕生於¶
此又有黒城在白城西南九十里¶
¶
　　零丁城　在萬全縣北水經注修水東逕零丁城南¶
¶
　　羊城　在龍門縣東南三十里元人市易處¶
¶
　　古長城　在懐來縣北唐書地理志長城九十里開¶
元中張説築¶
¶
<pb:KR2k0041_WYG_054-49b>¶
　　統幕城　在懐来縣治遼遊幸張幕於此因城之¶
¶
　　六郎城　在懐来縣東南傍水峪宋楊延昭築¶
¶
　　代王城　在蔚州城東二十里西漢封代王於此¶
¶
　　王郎子城　在蔚州城東北七十里辛留荘基址尚¶
存¶
¶
　　罡城　在懐采縣東北水經注於延水東逕罡城南¶
按史記蔡澤燕人謝病歸相秦號罡成君疑即此¶
邑俗名武罡城¶
¶
<pb:KR2k0041_WYG_054-50a>¶
　　九王城　在舊左衛北五里遼築遺址尚存¶
¶
　　蚩尤城　在保安州東南水經注蚩尤泉水出蚩尤¶
城城無東面魏土地記曰涿鹿城東南六里有¶
尤城¶
¶
　　無鄉城　在保安州南水經注濕水逕無鄉城北¶
¶
　　雍洛城　在保安州西水經注濕水逕雍洛城南魏¶
土地記曰下落城西二十里有雍洛城¶
¶
　　藥師城　在保安州東合流鎮宋宣和中郭藥師守¶
<pb:KR2k0041_WYG_054-50b>¶
燕山時築¶
¶
　　宣徳廢縣　今宣化縣治唐置文徳縣金改曰宣徳¶
明廢(詳建置卷)¶
¶
　　定安廢縣　在蔚州東北六十里遼置金升為州元¶
復為縣明廢¶
¶
　　永寜廢縣　今西寜縣治遼置明順聖西城(餘詳建置卷)¶
¶
　　懐安舊縣　在今縣東唐置(詳建置卷)¶
¶
　　縉山廢縣　今延慶州治唐置元廢(餘詳建置卷)¶
¶
<pb:KR2k0041_WYG_054-51a>¶
　　居庸廢縣　在延慶州東漢置屬上谷郡¶
¶
　　礬山廢縣　在保安州東南六十里唐置元省明改¶
礬山堡¶
¶
　　陽門廢縣　在懐安縣北金置元廢金史地理志宏¶
州鎮陽門貞祐二年升為縣¶
¶
　　永安宫　在府城北金章宗遊幸處¶
¶
　　長春宫　在赤城縣北遼建景宗嘗遊此¶
¶
　　慶寜宫　在龍門縣界金行宮¶
¶
<pb:KR2k0041_WYG_054-51b>¶
　　景明宮　在雲州北¶
¶
　　太和宮　在雲州金章宗避暑處¶
¶
　　合宮　在保安州黄帝都涿鹿時作¶
¶
　　狼山府　在懐來縣西十五里狼山之南唐永徽年¶
建其地至今尚多瓦礫¶
¶
　　烏桓校尉府　在延慶州漢時建¶
¶
　　安樂堂　在府城明正徳年建¶
¶
　　心逺堂　在赤城縣内明景泰年建¶
¶
<pb:KR2k0041_WYG_054-52a>¶
　　瀟灑堂　在懐来縣察院後¶
¶
　　廣寗郡堂　在懐来縣治晉太康年建今存遺址¶
¶
　　鎮朔樓　在府城内明正統年建¶
¶
　　清逺樓　在府城内明成化年建¶
¶
　　著耕樓　在府城昌平門上明建¶
¶
　　凝暉樓　在舊開平元建¶
¶
　　咏歸樓　在赤城湯泉上¶
¶
　　永安樓　在萬全右衛城中明正統年建¶
¶
<pb:KR2k0041_WYG_054-52b>¶
　　長清樓　在萬全右衛城中明嘉靖年建¶
¶
　　建勲樓　在萬全左衛城中崇臺上明成化年建¶
¶
　　四望樓　在懐来縣城東南二十五里紅寺屯元耶¶
律楚材建¶
¶
　　望軍樓　在懐来縣西十里¶
¶
　　鎮逺樓　在蔚州城中¶
¶
　　景陽樓　在蔚州西門外¶
¶
　　金露臺　在舊開平凝暉樓側¶
¶
<pb:KR2k0041_WYG_054-53a>¶
　　燕然臺　在赤城道署前明崇禎年修¶
¶
　　歇馬臺　在赤城龍門所東五十里口外¶
¶
　　鳳凰臺　在延慶州西南三十五里金建¶
¶
　　魯臺　在蔚州境唐李靖修¶
¶
　　軒轅臺　在保安州橋山上¶
¶
　　来逺亭　在府城西南二十里明時建¶
¶
　　投轄亭　在懐来縣城中大井上乆廢¶
¶
　　雪興亭　在懐来縣城正東三十里遼蕭后冬遊處¶
<pb:KR2k0041_WYG_054-53b>¶
里許為碧桃亭蕭后春遊處¶
¶
　　春遊亭　在懐来縣元耶律楚材扈從憇息之所¶
¶
　　團焦亭　在懐来縣狼山井上元廵遊駐蹕以地髙¶
難汲至正初出官帑穿井二百尺得泉甘冽覆以¶
團焦亭為費鉅萬元范文記今井湮亭廢¶
¶
　　線珠亭　在舊昌平凝暉樓側相近又有瀛州亭¶
¶
　　嘉禾亭　在赤城縣南三里明景泰年建¶
¶
　　屢豐亭　在赤城縣馬營堡明景泰年建¶
¶
<pb:KR2k0041_WYG_054-54a>¶
　　秋林亭　在赤城縣溜雲山下盛暑湧水成冰遼人¶
建亭於側¶
¶
　　崖禾亭　在赤城縣盤崖洞口峭壁萬仞一木為橋¶
經乆不朽遼人建亭於側¶
¶
　　託台亭　在懐安縣西南託台水南其東又有馬頭¶
亭¶
¶
　　隂莫亭　在延慶州南¶
¶
　　上花園　在宣化府城東南四十里又有下花園在¶
<pb:KR2k0041_WYG_054-54b>¶
宣化縣東南五十里皆遼蕭太后種花遊賞處¶
¶
　　東花園　在懐来縣東十里遼置¶
¶
　　杏園　在延慶州南七里金時植杏於此以為遊玩¶
之地¶
¶
　　香水園　在延慶州東北相傳元仁宗帝誕生於此¶
¶
　　柔逺館　在府城昌平門東里許明永樂建以待貢¶
使¶
¶
　　明昌苑　在懐来縣東¶
¶
<pb:KR2k0041_WYG_054-55a>¶
　　薄家莊　在蔚州城南三里漢文帝母薄氏宗族居¶
此¶
¶
　　東羊房　在延慶州北十里¶
¶
　　西羊房　在延慶州西北十五里¶
¶
　　易州¶
¶
　　故安故城　在易州東南漢置故安縣後為侯國晉¶
改為固安齊廢隋移固安之名於方城而改置易¶
縣於舊故安縣界為易州上谷郡治唐曰易州元¶
<pb:KR2k0041_WYG_054-55b>¶
和志州治易縣隋於故安故城西北隅置故城即¶
燕之南鄙周圍約三十里寰宇記故安故城在易¶
縣東南七百歩¶
¶
　　武陽故城　在易州東南燕下都也燕昭王所築東¶
西二十里南北十七里保定志述遊賦出北薊歴¶
良鄉登金臺觀武陽兩城遼廓舊迹㝠茫¶
¶
　　營邱故城　在易州南魏書地形志南營州營邱郡¶
天平四年置¶
¶
<pb:KR2k0041_WYG_054-56a>¶
　　遒縣故城　在涞水縣北漢置屬涿郡景帝時為侯¶
國周省隋改置涞水縣後周廢括地志遒故城在¶
涞水縣北一里元和志涞水縣西南至易州四十¶
二里本漢遒縣¶
¶
　　古燕城　在易州南五里廣袤六十里内外多土臺¶
居民多古氏¶
¶
　　荆軻城　在易州西燕丹館荆軻築城於岡阜之上¶
上邪而下方¶
¶
<pb:KR2k0041_WYG_054-56b>¶
　　漸離城　在易州西南十六里燕丹館漸離處¶
¶
　　五大夫城　在易州西王譚五子所隐舊居¶
¶
　　五公城　在易州西光武即位封為五侯所謂中山¶
五王也俗又以五公名其新居寰宇記五公城在¶
州西三十里又西三十里有五大夫城¶
¶
　　野狐城　在易州東三十里有狐食松實得仙因名¶
¶
　　射魚城　在涞水縣西水經注涞水東北逕西射魚¶
城東南而東北流又逕東射魚城南又屈逕其城¶
<pb:KR2k0041_WYG_054-57a>¶
東¶
¶
　　聖人城　在涞水縣西北水經注涞水東北歴石溪¶
口與紫水合北出聖人城¶
¶
　　石泉城　在涞水縣西北即石泉固¶
¶
　　紂王城　在廣昌縣東十五里上有比干廟¶
¶
　　五廻廢縣　在易州西一百里唐置屬易州唐書地¶
理志五廻開元二十三年析易置天寳後省¶
¶
　　樓亭廢縣　在易州西北四十里唐開元年置天寳¶
<pb:KR2k0041_WYG_054-57b>¶
後廢今為樓亭社¶
¶
　　板城廢縣　在涞水縣北唐開元年置天寳後廢漢¶
髙帝征匈奴時築¶
¶
　　黄金臺　在易州東南燕昭王築臺上東西八十許¶
歩南北加减髙十餘丈寰宇記金臺在易縣東南¶
三十里俗呼為東金臺又有西金臺在州東南二¶
十里小金臺及蘭馬臺俱在州東十五里今都城¶
及定興安肅滿城皆有臺統名黄金臺均非古地¶
¶
<pb:KR2k0041_WYG_054-58a>¶
　　易臺　在易州北一里¶
¶
　　候臺　在易州西燕占候之所¶
¶
　　僊臺　在郎山東北昭王求仙處¶
¶
　　吟臺　在太寕山積翠屏之下¶
¶
　　王公臺　在易州東南十八里燕昭王築樂毅劇辛¶
鄒衍日遊於此因名¶
¶
　　古将臺　在易州南二十五里昭王練兵處¶
¶
　　五華樓　在易州治燕昭王建五樓東曰増明西曰¶
<pb:KR2k0041_WYG_054-58b>¶
晩翠南曰觀日北曰卧遊中為卒秀今樓廢址存¶
¶
　　古花園　在易州西北二里燕昭王建¶
¶
　　御竹園　在涞水縣北明永樂初於此種竹¶
¶
　　井亭　一在易州治儀門東知州周洪建一在大門¶
外知州陳濂建¶
¶
　　有本亭　在易州明宏治時侍郎陳琬建萬歴間兵¶
偹道馮子履主事項徳禎改建¶
¶
　　荆軻館　在易州燕丹館荆軻處¶
¶
<pb:KR2k0041_WYG_054-59a>¶
　　髙漸離故居　在易州西¶
¶
　　孟良臼　在廣昌縣南六十里相傳孟良舂粟處¶
¶
　　曬甲石　在廣昌縣南七十里相傳為楊六郎曬甲¶
處¶
¶
　　夹馬石　在廣昌縣南六十里楊六郎夾馬過此¶
¶
　　冀州¶
¶
　　扶栁故城　在州西南六十里漢初為侯國後置縣¶
北齊省水經注故城在信都城西縣有扶栁澤中¶
<pb:KR2k0041_WYG_054-59b>¶
多栁故曰扶栁名勝志扶栁漢縣距辟陽城二十¶
里縣志俗訛為蒲苙城又澤城隋縣旋廢寰宇記¶
故澤城西晉末築於扶栁澤畔¶
¶
　　辟陽故城　在州東南三十里漢初為侯國後置縣¶
後漢省元和志故城在信都縣東南三十五里¶
¶
　　昌成故城　在州西北故趙邑漢初為侯國後置縣¶
屬信都國後漢改為阜成屬安平國晉省入信都¶
水經注衡水又北逕昌成縣故城西括地志故城¶
<pb:KR2k0041_WYG_054-60a>¶
在信都縣西北五十里¶
¶
　　桃縣故城　在州西北漢初為侯國後置縣後漢省¶
水經注衡漳逕桃縣故城北寰宇記故城在州西¶
北四十里¶
¶
　　南宮舊城　在今南宮縣西北縣志有土城正統十¶
四年建成化年遷於城東三里之飛鳳岡正徳七¶
年修築土城即今縣¶
¶
　　繚縣故城　在南宫縣東南漢置縣後漢省水經注¶
<pb:KR2k0041_WYG_054-60b>¶
洚水逕繚城縣故城北十三州志曰經縣東五十¶
里有繚城故縣也寰宇記縣東南二十六里故城¶
猶存¶
¶
　　新河舊城　在今新河縣西十五里本堂陽縣地宋¶
皇祐四年升新河鎮為縣六年省新河為鎮入焉¶
縣志元至正二十七年河溢城圯¶
¶
　　堂陽故城　在新河縣西北漢為侯國後置縣髙齊¶
省隋復置宋省為鎮¶
¶
<pb:KR2k0041_WYG_054-61a>¶
　　棗强舊城　在今棗强縣東南漢縣屬清河郡金史¶
太宗紀天㑹四年河溢城圮十年遷於縣西北劉¶
馬村¶
¶
　　髙隄故城　在棗强縣東漢置屬信都國後漢省寰¶
宇記棗强縣東北三十六里有髙隄故城一曰雍¶
氏故城¶
¶
　　廣川故城　在棗强縣東三十里漢初為侯國後置¶
縣北齊省寰宇記廣川城在棗强縣東北十八里¶
<pb:KR2k0041_WYG_054-61b>¶
齊天保七年省因移棗强縣理此¶
¶
　　復陽故城　在棗强縣東南漢初為侯國後置縣屬¶
清河郡後漢省水經注清河逕復陽縣故城西寰¶
宇記故城在縣西南十八里¶
¶
　　索盧故城　在棗强縣東十五里後魏置縣屬長樂¶
郡髙齊省魏書地形志長樂郡索盧晉屬廣川神¶
瑞二年併廣川太和二十二年復屬有索盧城名¶
勝志索盧水本漳河支流經縣界入阜城故索盧¶
<pb:KR2k0041_WYG_054-62a>¶
縣以此名¶
¶
　　武邑郡城　今武邑縣治水經注漳水又東南逕武¶
邑郡北而東入衡水謂之交津口衡漳又東逕武¶
邑縣故城晉武帝以武邑武遂觀津三縣為武邑¶
郡治¶
¶
　　觀津故城　在武邑縣東南漢置縣後魏曰灌津屬¶
武邑郡北齊省隋復置旋廢入蓚縣唐復置旋省¶
元和志觀津城在縣東南二十五里趙孝成王封¶
<pb:KR2k0041_WYG_054-62b>¶
樂毅於觀津號望諸君按文獻通考又謂蓚縣有¶
觀津城舊志謂在河間府東光縣誤¶
¶
　　衡水舊城　在今衡水縣西南縣志明永樂五年漳¶
水溢城壊十三年遷於河東范家畦即今治(餘詳建置¶
卷)¶
¶
　　武陽城　在州北闞駰十三州志信都東北有武陽¶
城故縣也¶
¶
　　煮棗城　在棗强縣西北十五里魏書地形志棗强¶
<pb:KR2k0041_WYG_054-63a>¶
有煮棗城元和志故城在信都縣東北五十里漢¶
煮棗侯國六國時於此煮棗油後魏及齊以為故¶
事毎煮棗油即於此城¶
¶
　　棘津城　在棗强縣北史記呂望東海人也老而無¶
遇賣食棘津城元和志在縣東北二十七里¶
¶
　　紫鄉城　在棗强縣南三十里周三里有門四基址¶
猶存¶
¶
　　信都廢縣　今州治漢置縣為信都國治後漢改為¶
<pb:KR2k0041_WYG_054-63b>¶
樂成國又改安平國魏晋後為冀州所治唐改曰¶
堯都宋金元皆屬冀州明省縣入州¶
¶
　　平隄廢縣　在棗强縣東漢初為侯國後置縣屬信¶
都國後漢省寰宇記在縣東北髙隄城側以界内¶
多古隄因以為名¶
¶
　　昌亭廢縣　在武邑縣東北唐書地理志冀州信都¶
郡武邑武徳四年析置昌亭縣貞觀元年省寰宇¶
記在縣東北二十八里¶
¶
<pb:KR2k0041_WYG_054-64a>¶
　　馬囘臺　在武邑縣東北五十里¶
¶
　　辟陽亭　在州東南三十里水經注漢故凟東北逕¶
辟陽亭¶
¶
　　避暑亭　在州西闗外宋州守魯有闗建取河朔避¶
暑飲之義¶
¶
　　大風亭　在南宮縣¶
¶
　　駐蹕亭　在南宮縣西舊志明成祖南征止此知縣¶
胡廷召建駐蹕亭¶
¶
<pb:KR2k0041_WYG_054-64b>¶
　　百花樓　在州治南舊志宋時建髙百餘尺上置鐘¶
鼓蓮漏壁繪百花故名¶
¶
　　扁鵲村　在南宮縣西三里元博士唐繼禮碑記¶
¶
　　趙州¶
¶
　　平棘故城　在州南三里漢初為侯邑後為縣屬常¶
山郡後漢屬常山國亦謂之南平棘晉復曰平棘¶
明省入趙州後漢書南平棘屬常山郡今趙州縣¶
故城在縣南魏書地形志平棘有平棘城¶
¶
<pb:KR2k0041_WYG_054-65a>¶
　　宋子故城　在州北二十五里戰國時趙邑漢置縣¶
屬鉅鹿郡後漢省魏復置齊廢隋初復置屬趙郡¶
大業初省魏書地形志鉅鹿郡宋子永安二年復¶
治宋子城史記正義故城在州北三十里¶
¶
　　栢鄉故城　在今栢鄉縣西南舊唐書地理志栢鄉¶
漢縣屬鉅鹿郡故城在今縣西南十七里後廢隋¶
於今治彭水之陽復置元和志縣北至趙州六十¶
一里隋於鄗城南十八里改置遥取古栢鄉為名¶
<pb:KR2k0041_WYG_054-65b>¶
又漢栢鄉城在今唐山縣詳順徳府¶
¶
　　鄗故城　在栢鄉縣北漢縣屬常山郡元和志故城¶
在縣北二十一里縣志俗呼王莽城今有故城市¶
¶
　　廣阿故城　在隆平縣東漢置為侯邑後漢廢魏復¶
置隋改為象城又改大陸唐改昭慶宋改隆平縣¶
志故城在今縣東十二里俗呼舊城村¶
¶
　　房子故城　在髙邑縣西南漢置縣北齊廢改置髙¶
邑魏書地形志趙郡房子有房子城元和志縣東¶
<pb:KR2k0041_WYG_054-66a>¶
北至州五十里北齊天保七年移髙邑縣於房子¶
縣東北十五里即今縣也縣志俗呼為倉房村¶
¶
　　廮陶故城　在寜晉縣西南後漢書註廮陶縣屬鉅¶
鹿郡故城在今趙州廮陶縣西南寰宇記故城在¶
縣南二十九里按後漢書桓帝紀渤海王悝降為¶
廮陶侯註廮陶縣屬鉅鹿郡故城在今趙州廮陶¶
縣南後魏於此置廮遙縣屬南鉅鹿郡隋開皇六¶
年改為廮陶復漢名大業二年改屬趙州唐天寳¶
<pb:KR2k0041_WYG_054-66b>¶
元年改為寜晉縣是廮陶廮遥非為二地或謂漢¶
之廮陶在今平鄉縣隋之廮遥為今寜晋縣殆以¶
漢屬鉅鹿郡晉屬鉅鹿國平鄉縣志縣東二十里¶
艾村西有廮陶故城遂誤分為二耳¶
¶
　　大陸故城　在寜晉縣東南縣志在縣東南十里今¶
名魚臺村(餘詳廣阿故城)¶
¶
　　歴鄉故城　在寜晉縣東二十五里漢置縣屬鉅鹿¶
郡後漢省魏書地形志廮遙有歴城明志歴城乃¶
<pb:KR2k0041_WYG_054-67a>¶
小堡城下藪澤周圍百餘里中有魚藕菱芡之利¶
毎嵗歉時州人頼以全者甚衆金末王義率衆保¶
此¶
¶
　　何屯營城　在州西北州志何屯營城在州西北二¶
十里昔時戌守處¶
¶
　　囘車城　在臨城縣魏書地形志房子有囘車城¶
¶
　　封斯廢縣　在州界漢置屬常山郡後漢省¶
¶
　　象氏廢縣　在隆平縣東北二十五里漢置為侯國¶
<pb:KR2k0041_WYG_054-67b>¶
後漢廢漢書地理志鉅鹿郡象氏¶
¶
　　楊氏廢縣　今寜晉縣治舊唐書地理志寜晉漢楊¶
氏縣屬鉅鹿郡今治即楊氏城後改為廮陶¶
¶
　　望臺　在州治東南一名望漢臺髙七尋延袤二百¶
八十尺相傳耿純所築¶
¶
　　千秋臺　在髙邑縣南二里稍西北有觀星臺将臺¶
皆髙聳可登玩三臺岡阜相連¶
¶
　　堯臺　在寜晉縣東二十里堯臺村¶
¶
<pb:KR2k0041_WYG_054-68a>¶
　　風臺　在寜晉縣南二十五里¶
¶
　　鎮安樓　在隆平縣城上¶
¶
　　鰲山樓　在隆平縣城内¶
¶
　　千秋亭　在栢鄉縣北十四里去舊鄗縣四里後漢¶
光武紀建武元年設壇塲於鄗南千秋亭五成陌¶
註秦法十里一亭南北為阡東西為陌其地在今¶
趙州栢鄉縣¶
¶
　　禾成亭　在髙邑縣相傳王莽時建¶
¶
<pb:KR2k0041_WYG_054-68b>¶
　　栢暢亭　在臨城縣西寰宇記臨城縣栢暢亭水經¶
云泜水東逕栢暢亭亭在今縣西縣志在縣西十¶
五里俗訛為栢楊亭¶
¶
　　嘉禾亭　在臨城縣治後名勝志元時嘉禾出連穎¶
因建此亭¶
¶
　　爽亭　在臨城縣東北名勝志在縣東北普利寺宋¶
徽宗下晉陽時駐蹕於此命蔡京書爽亭二字立¶
有石碣¶
¶
<pb:KR2k0041_WYG_054-69a>¶
　　薄落亭　在寜晋縣東南以漳水一名薄落河而名¶
後漢書郡國志廮陶有薄落亭¶
¶
　　寓目亭　在寜晋縣治内¶
¶
　　馮唐宅　在州城南故城内今廢¶
¶
　　李氏舊宅　在州西南元和志在州西南二十里亦¶
謂之三巷李家亦曰三祖宅巷¶
¶
　　十萬壘　在州南元和志平棘縣十萬壘在縣南一¶
里後漢永初元年羌侵河内詔魏郡趙國常山等¶
<pb:KR2k0041_WYG_054-69b>¶
繕作塢壘六百一十處此即其一也¶
¶
　　深州¶
¶
　　下博故城　在州東南三十里漢置縣屬信都國五¶
代周移治下博宋改曰静安仍𨽻州金元皆為州¶
治明初省静安縣以州自領其地永樂十年漳水¶
决溢城壊因徙州吴家荘即今治後漢書注在博¶
水之下故曰下博故城在今下博縣南寰宇記後¶
魏移理於衡水縣去今縣二十里俗謂之故縣城¶
<pb:KR2k0041_WYG_054-70a>¶
後周建徳六年又移今治即故州城也¶
¶
　　武隧故城　在武強縣東北漢置縣屬河間國後漢¶
改曰武隧北齊省元和記故縣在縣東三十一里¶
秦破趙將扈輒於武隧即此也水經注漳水又東¶
北逕武隧縣故城南縣志今為沙窪村¶
¶
　　武強舊城　在今武強縣南寰宇記西晋置縣以漢¶
故城為名其城即後魏武邑郡治道武皇始二年¶
築髙齊移於今理(餘詳建置卷)¶
¶
<pb:KR2k0041_WYG_054-70b>¶
　　饒陽舊城　在今饒陽縣東北二十里(餘詳建置卷)¶
¶
　　蕪蔞故城　在饒陽縣東北隋置旋省唐復置旋又¶
省元和志故城在縣東北三十五里隋縣也盖因¶
東北蕪蔞亭為名¶
¶
　　穀邱故城　在安平縣西南漢置穀邱縣屬涿郡¶
後漢省寰宇記故城在縣西南十五里縣志今訛為¶
角邱社¶
¶
　　魯口城　在饒陽縣南元和志饒陽縣理即今魯口¶
<pb:KR2k0041_WYG_054-71a>¶
城也公孫淵叛司馬宣王征之鑿滹沱入𣲖水以¶
運糧因築此城舊志故城在縣南二里亦曰故城¶
村又有光武城在縣西南三十里一名羅城¶
¶
　　陸澤廢縣　在州治北五里唐置宋廢舊唐書地理¶
志先天二年分饒陽鹿城界置陸澤縣於古&KR1609;城¶
&KR1609;漢縣屬鉅鹿郡¶
¶
　　上方臺　在饒陽縣東十里髙四丈春日草卉先芳¶
亦謂之先春臺又花臺在縣西十三里¶
¶
<pb:KR2k0041_WYG_054-71b>¶
　　營臺　在饒陽縣北十里相傳光武行營毎經水澇¶
不沒¶
¶
　　仙臺　在安平縣北一里¶
¶
　　鄉賢堂　在安平縣學内元大徳中建内繪李崔二¶
大族諸名賢¶
¶
　　蕪蔞亭　在饒陽縣滹沱河濵後漢書郡國志安平¶
國饒陽有蕪蔞亭註馮異進麥粥光武縣志亭在¶
饒陽縣北草蘆村又有蕪蔞社在縣東¶
¶
<pb:KR2k0041_WYG_054-72a>¶
　　淩消村　在州東北四十里滹沱河南岸光武渡河¶
冰合處寰宇記今號為危渡¶
¶
　　平都村　在武强縣東二十五里明建文時正定都¶
指揮平保屯營於此因名¶
¶
　　孝義鄉　在州東三十五里大馮村五代史一行傳¶
李自倫六世同居勅以所居為孝義鄉¶
¶
　　劉秀莊　在安平縣東北二十五里光武寓此故名¶
䕶駕林　在安平縣北七里光武遇王郎於此諸将¶
<pb:KR2k0041_WYG_054-72b>¶
䕶之得免因名¶
¶
　　蓄糧塚　在安平縣東五里逺望八堆近數則九光¶
武堆土積糧以示兵故名¶
¶
　　定州¶
¶
　　盧奴故城　今州治一名管仲城水經注&KR0740;水南有¶
盧奴故城管仲所築城内有水淵而不流水色正¶
黒故城北藉水以取名矣池水東北際水有漢中¶
王故宫石趙建武七年始築小城立宫造殿後燕¶
<pb:KR2k0041_WYG_054-73a>¶
因其故宮建都中山小城之南更築隔城輿地記¶
盧奴城北臨冦水南面𣲖河杜預謂之管仲城¶
¶
　　安喜故城　在州東三十里漢置安險縣屬中山國¶
後漢更名安熹復譌為安喜髙齊廢魏書地形志¶
安喜有安喜城中山記縣在唐水之西山髙岸險¶
故曰安險邑豐民安故曰安喜元和志故城在今¶
縣東三十里¶
¶
　　上曲陽故城　在曲陽縣西漢置隋改曰恒陽唐改¶
<pb:KR2k0041_WYG_054-73b>¶
曰曲陽今治乃後魏所移舊志故城在縣西四里¶
¶
　　唐城　在州東北十五里亦曰堯城相傳唐堯都此¶
地理通釋定州唐縣古唐侯國堯初封於此今定¶
州北故唐縣¶
¶
　　紀城　在州南五十里漢髙祖築以封紀信其地有¶
紀信廟¶
¶
　　樂陽城　在州西水經注&KR0740;水逕樂羊城北魏文侯¶
使樂羊滅中山盖其故城云¶
¶
<pb:KR2k0041_WYG_054-74a>¶
　　固城　在州東通鑑注固城在中山城西北安國城¶
東南名勝志在州東三十里相傳禹治水所築¶
¶
　　丹邱城　在曲陽縣西北十三州志上曲陽有丹邱¶
城或曰丹邱恒山之别名也城在山上因以名馬¶
¶
　　岩城　在曲陽縣西北三十里¶
¶
　　南深澤城　在今深澤縣東南漢初為侯國後置縣¶
屬涿郡北齊廢隋復置元和志深澤縣西北至定¶
州九十里本漢南深澤縣也以涿郡有深澤縣故¶
<pb:KR2k0041_WYG_054-74b>¶
此加南以别之屬中山國舊志南深澤故城在縣¶
東南二十七里¶
¶
　　新處廢縣　在州東北漢置屬中山國尋廢¶
¶
　　中山靖王宮　在州城東北漢景帝子發受封於此¶
後魏神䴥中即其故址剏為新宫曰新城宫¶
¶
　　鷄鳴臺　在州東南二十五里圖經光武自薊而南¶
舎宿於此聞鷄鳴馳去因名¶
¶
　　閲古堂　在州治後宋韓琦帥定州時建明萬歴間¶
<pb:KR2k0041_WYG_054-75a>¶
重建韓琦閲古堂記郡圃有亭嵗乆不葺廣之為¶
堂摭前代良守將事實凡六十條繪於左右壁而¶
以閲古為堂名¶
¶
　　養真亭　在州治宋韓琦自鄆州徙鎮於此建亭¶
¶
　　仰蘇亭　在州學内與雪浪齋相對明知州管賢建¶
名玩玉亭後改名仰蘇亭¶
¶
　　觀稼亭　在曲陽縣北城上金大定中建¶
¶
　　望嶽亭　在曲陽縣西北嶽廟中名勝志沈括筆談¶
<pb:KR2k0041_WYG_054-75b>¶
云北嶽廟中一亭傑立登之可以逺望¶
¶
　　潄玉亭　在曲陽縣西北水竇巖側金章宗嘗遊此¶
¶
　　聚勝樓　在州治内明萬歴中建¶
¶
　　雪浪齋　在州學内宋蘇軾得石於恒山状如雪浪¶
鑿石為芙蓉盆盛之置於學中因以名其齋¶
¶
　　陋室　在州南唐劉禹錫所築有銘¶
¶
　　衆春園　在州東北宋韓琦建明萬歴間重建¶
¶
　　中山後圃　在州城内宋蘇軾於此得多葉杏有詩¶
¶
<pb:KR2k0041_WYG_054-76a>¶
　　大塔　在州治南開元寺中¶
¶
　　劉光營　在州城北五十里漢光武駐營於此故名¶
¶
　　清凉境　在州西五里許圖經在郡之右茂林修竹¶
石罅泉清畧無塵暑舊有寺宇極崇麗今止存其¶
塔¶
¶
　　氷凍村　在深澤縣南滹沱河北漢光武至此氷合¶
故名¶
¶
　　息馬村　在深澤縣南十二里漢光武渡河息馬於¶
<pb:KR2k0041_WYG_054-76b>¶
此¶
¶
¶
¶
¶
¶
¶
¶
　　畿輔通志卷五十四¶
¶
