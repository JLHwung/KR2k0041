# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:15.538316
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 10
<pb:KR2k0041_WYG_010-1a>¶
　　欽定四庫全書¶
¶
　　畿輔通志卷十¶
¶
　　宸章¶
¶
　　聖祖仁皇帝¶
¶
　　甲申春謁¶
¶
　　陵囘鑾路經盤山有僧智樸呈接駕詩即用原韻二首¶
廿載常輕步年華去莫從古松分逺近老衲自舂容問¶
及當時景猶疑隔嶺重山髙勞脚力来往徧雲峰¶
¶
<pb:KR2k0041_WYG_010-1b>¶
　　其二¶
¶
　　鈴鐸鳴山下田疇雨露恩(是日微雨)經聲連靜舍法語閉柴¶
門隱跡安無意清思禮世尊春風来拂面依舊是乾坤¶
¶
　　看運河建壩處¶
¶
　　十月風霜幸潞河隔林疎葉盡寒柯岸邉土薄難容水¶
隄外沙沈易漲波春末淺夫忙用力秋深霖雨失時禾¶
往来踟躇臨淵歎何惜分流建壩多¶
¶
　　大城文安等處堤修完舟中駐蹕王家口¶
¶
<pb:KR2k0041_WYG_010-2a>¶
　　積水頻縈慮長堤幸已成桑麻連井邑花栁近清明漸¶
惬勤民意還深問俗情蘭橈經過處布穀喚春耕¶
¶
　　靜明園喜雨¶
¶
　　西山初夏玉泉清暮雨隨風滿鳯城四野皆霑比屋慶¶
八荒盡望樂豐盈¶
¶
　　密雲作¶
¶
　　連年駐蹕此城隈雲谷無塵金碧堆斗室何妨宇宙志¶
晨昏常掖¶
¶
<pb:KR2k0041_WYG_010-2b>¶
　　輦輿囘¶
¶
　　將之山莊四首¶
¶
　　畏暑心何勝平明出玉墀萬㡬豈歇息臨政有疇咨¶
¶
　　其二¶
¶
　　暖溜自平地風光此日佳暄波由近發浩澤無津涯¶
¶
　　其三¶
¶
　　駐輦相風竿臨書羨五傳晴瀾分暑節疏爽須葵扇¶
¶
　　其四¶
¶
<pb:KR2k0041_WYG_010-3a>¶
　　霖雨消塵蹟輕霞照野荆詞臣每扈從上賞賦昆明¶
避暑駐蹕山莊六月間隂霖少晴自立秋日晴霽¶
喜懐¶
¶
　　亢陽望十雨霪雨思晴天累日貫秋序終朝潦水綿身¶
雖無暑汗心實抱迍邅忽覩西風𦂳油雲逐嶺巔¶
¶
　　山莊夜雨聽灤河溜聲¶
¶
　　臨流震耳似驚潮滾滾泠泠眺綺寮夜色初分秋景霽¶
風聲已送積霖飄皆因百壑歸来逺非是孤川自去饒¶
<pb:KR2k0041_WYG_010-3b>¶
可比長江無棄物小河水涸豈容橈¶
¶
　　避暑山莊三十六咏¶
¶
　　煙波致爽(并序)¶
¶
　　熱河地既髙敞氣亦清朗無蒙霧霾氛栁宗元記所¶
謂曠如也四圍秀嶺十里澄湖致有爽氣雲山勝地¶
之南有屋七楹遂以煙波致爽顔其額焉¶
¶
　　山莊頻避暑靜黙少喧嘩北控逺煙息南臨近壑嘉春¶
歸魚出浪秋斂雁横沙觸目皆仙草迎牕遍藥花炎風¶
<pb:KR2k0041_WYG_010-4a>¶
晝致爽綿雨夜方賖土厚登雙穀泉甘剖翠𤓰古人戍¶
武備今卒斷鳴笳生理商農事聚民至萬家¶
¶
　　芝逕雲隄(并序)¶
¶
　　夾水為隄逶迤曲折逕分三枝列大小洲三形若芝¶
英若雲朶復若如意有二橋通舟楫¶
¶
　　萬㡬少暇出丹闕樂水樂山好難歇避暑漠北土脈肥¶
訪問村老尋石碣衆云䝉古牧馬場並乏人家無枯骨¶
草木茂絶蚊蝎泉水佳人少疾因而乗騎閲河隈灣灣¶
<pb:KR2k0041_WYG_010-4b>¶
曲曲滿林樾測量荒野閲水平莊田勿動樹勿發自然¶
天成地就勢不待人力假虚設君不見磬錘峰獨峙山¶
麓立其東又不見萬壑松偃盖重林造化同煦嫗光臨¶
承露照青蔥色轉頻嵗豐遊豫常思傷民力又恐偏勞¶
土木工命匠先開芝逕隄隨山依水揉輻齊司農莫動¶
帑金費寧拙捨巧洽羣黎邊垣利刃豈可恃荒淫無道¶
有青史知警知戒勉在兹方能示衆撫遐邇雖無峻宇¶
有雲樓登臨不解九重愁連巖絶澗四時景憐我晚年¶
<pb:KR2k0041_WYG_010-5a>¶
宵旰憂若使扶養留精力同心治理再精求氣和重農¶
紫宸志烽火不煙億萬秋¶
¶
　　無暑清凉(并序)¶
¶
　　循芝逕北行折而少東過小山下紅蓮滿渚緑樹縁¶
隄面南夏屋軒敞長廊聮絡為無暑清凉山爽朝来¶
水風微度冷然善也¶
¶
　　畏景先愁永晝長晚年好靜益傍徨三庚退暑清風至¶
九夏迎凉稱物芳意惜始終宵旰志踟蹰自問濟時方¶
<pb:KR2k0041_WYG_010-5b>¶
谷神不守還崇政暫養囘心山水莊¶
¶
　　延薫山館(并序)¶
¶
　　入無暑清凉轉西為延薫山館楹宇守樸不雘不雕¶
得山居雅致啟北户引清風㡬忘六月¶
¶
　　夏木隂隂盖溽暑炎風欵欵守峰銜山中無物能解愠¶
獨有清凉免脱衫¶
¶
　　水芳巖秀(并序)¶
¶
　　水清則芳山靜則秀此地泉甘水清故擇其所宜邃¶
<pb:KR2k0041_WYG_010-6a>¶
宇數十間於焉誦讀㡬暇養靜可以滌煩可以悦性¶
作此自戒始終之意云¶
¶
　　水性雜苦甜水芳即體厚名泉亦多覽未若此為首頤¶
卦明口實得正自養夀擇地立偃房根基度長久節宣¶
在兹求勤儉勿落後朝牕千巗裏峭壁似天剖逺託思¶
雲漢怡神至星斗精研書家奥臨池愈澀手清淡作飲¶
饌偏心惡㫖酒讀老無逸篇年年祝大有¶
¶
　　萬壑松風(并序)¶
¶
<pb:KR2k0041_WYG_010-6b>¶
　　在無暑清凉之南據髙阜臨深流長松環翠壑虚風¶
度如笙鏞迭奏聲不數西湖萬松嶺也¶
¶
　　偃盖龍鱗萬壑青逶迤芳甸雜雲汀白華朱萼勉人事¶
愛敬南陔樂正經¶
¶
　　松鶴清越(并序)¶
¶
　　進榛子峪香草遍地異花綴崖夾嶺虬松蒼蔚鳴鶴¶
飛翔登蓬瀛臨崑圃神怡心曠洵仙人所都不老之¶
庭也¶
¶
<pb:KR2k0041_WYG_010-7a>¶
　　夀比青松願千齡葉不彫銅龍鶴髪健喜動四時調¶
¶
　　雲山勝地(并序)¶
¶
　　萬壑松風之西髙樓北向憑牕逺眺林巒煙水一望¶
無極氣象萬千洵登臨大觀也¶
¶
　　萬頃園林達逺阡湖光山色入詩箋披雲見水平清理¶
未識無愆守節宣¶
¶
　　四面雲山(并序)¶
¶
　　澄泉繞石迤西過泉源盤岡紆嶺有亭翼然出衆山¶
<pb:KR2k0041_WYG_010-7b>¶
之巔諸峰羅列若揖若拱天氣晴朗數百里外巒光¶
雲影皆可逺矚亭中長風四達伏暑時蕭爽如秋¶
¶
　　殊狀崔嵬裏蘭衢入好詩逺岑如競秀近嶺似爭奇雨¶
過風来𦂳山寒花落遲亭遙先得月樹密顯髙枝潮平¶
無湧浪霧淨少多岐脈脈金明液溶溶積翠池常憂思¶
解愠樂志餘清悲素學臣鄰老耆年自不知¶
¶
　　北枕雙峰(并序)¶
¶
　　環山莊皆山也山形至北尤髙亭之西北一峰峻出¶
<pb:KR2k0041_WYG_010-8a>¶
勢陂陀而逶迤者金山也其東北一峰拔起勢雄偉¶
而崒嵂者黒山也兩峰翼抱與兹亭相鼎峙焉¶
¶
　　嶔﨑岡岫紫宸闗乾地金峰坎黒山苦熱雲山雙嶺腹¶
盆傾瞬息落溪灣¶
¶
　　西嶺晨霞(并序)¶
¶
　　傑閣凌波軒牕四出朝霞初煥林影錯繡西山麗景¶
入几案間始登閣若履平地忽縁梯而降方知上下¶
樓也¶
¶
<pb:KR2k0041_WYG_010-8b>¶
　　雨歇更闌斗柄東成霞聚散四方風時光豈在凌雲句¶
寡過清談宜守中¶
¶
　　錘峰落照(并序)¶
¶
　　平岡之上敞亭東向諸峰横列於前夕陽西映紅紫¶
萬狀似展黄公望浮嵐暖翠圖有山矗然倚天特作¶
金碧色者磬錘峰也¶
¶
　　縱目湖山千載留白雲枕澗報深秋巉巖自有爭佳處¶
未若此峰景最幽¶
¶
<pb:KR2k0041_WYG_010-9a>¶
　　南山積雪(并序)¶
¶
　　山莊之南複嶺環拱嶺上積雪經時不消於北亭遥¶
望皓潔凝映晴日朝鮮瓊瑤失素峩眉明月西崑閬¶
風差足比擬¶
¶
　　圖畫難成邱壑容濃妝淡抹耐寒松水心山骨依然在¶
不改氷霜積雪冬¶
¶
　　梨花伴月(并序)¶
¶
　　入梨樹峪過三岔口循澗西行可里許依巖架屋曲¶
<pb:KR2k0041_WYG_010-9b>¶
廊上下層閣參差翠嶺作屏梨花萬樹微雲淡月時¶
清景猶絶¶
¶
　　雲牕倚石壁月宇伴梨花四季風光麗千巖土氣嘉縈¶
情如白日託志結丹霞夜靜無人語朝来對客誇¶
¶
　　曲水荷香(并序)¶
¶
　　碧溪清淺隨石盤折流為小池藕花無數緑葉髙低¶
每新雨初過平隄水足落紅波面貼貼如泛杯蘭亭¶
觴詠無此天趣¶
¶
<pb:KR2k0041_WYG_010-10a>¶
　　荷氣參差逺益清蘭亭曲水亦虚名八珍㫖酒前賢戒¶
空設流觴金玉羮¶
¶
　　風泉清聽(并序)¶
¶
　　西峰之間流泉潏潏微風披拂滴石作琴筑音與鶴¶
鳴松韻相應泉味甘馨怡神養夀恰合章孝標松下¶
泉詩注瓶雲母滑潄齒茯苓香¶
¶
　　瑤池芝殿老萊心涌出新泉萬籟吟芳檻倚欄蒸靈液¶
南山近指奏清音¶
¶
<pb:KR2k0041_WYG_010-10b>¶
　　濠濮閒想(并序)¶
¶
　　清流素練緑岫長林好鳥枝頭遊魚波際無非天適¶
會心處在南華秋水矣¶
¶
　　茂林臨止水間想託身安飛躍禽魚靜神情欲狀難¶
¶
　　天宇咸暢(調萬斯年曲　并序)¶
¶
　　湖中一山突兀頂有平臺架屋三楹北即上帝閣也¶
仰接層霄俯臨碧水如登妙髙峰上北固煙雲海門¶
風月皆歸一覽¶
¶
<pb:KR2k0041_WYG_010-11a>¶
　　通閣斷霞應卜居人烟不到麗晴虚雲葉淡巧萬峰明¶
雁過初賔鴻侣鷗雨秋花遍洲嶼¶
¶
　　暖溜暄波(并序)¶
¶
　　曲水之南過小阜有水自牆外流入盖湯泉餘波也¶
噴薄直下層石齒齒如潄玉液飛珠濺沫猶帶雲蒸¶
霞蔚之勢¶
¶
　　水源暖溜輒蠲疴涌出隂陽滌蕩多懐保分流無近逺¶
窮簷盡誦自然歌¶
¶
<pb:KR2k0041_WYG_010-11b>¶
　　泉源石壁(并序)¶
¶
　　獅逕之北岡嶺蜿蜒數里翠崖如壁下暎流泉泉水¶
靜深尋源徙倚詠朱子問渠那得清如許為有源頭¶
活水来之句悠然有㑹¶
¶
　　水源依石壁雜踏至河隈清鏡分霄漢層波濺碧苔日¶
長定九數髮白考三才天貺名猶鄙居心思道該¶
¶
　　青楓緑嶼(并序)¶
¶
　　北嶺多楓葉茂而美䕃其色油然不減梧桐芭蕉也¶
<pb:KR2k0041_WYG_010-12a>¶
疎牕掩映虚涼自生蘿蔦交枝垂掛崖畔水似青羅¶
帶山如碧玉簪竒境在户牖間矣¶
¶
　　石磴髙盤處青楓引物華聞聲知樹密見景絶紛譁緑¶
嶼臨牕牖晴雲趁綺霞忘言清靜意頻望羣生嘉¶
¶
　　鶯囀喬木(并序)¶
¶
　　甫田叢樾之西夏木千章濃隂數里晨曦始旭宿露¶
未晞黄鳥好音與薫風相和流聲逸韻山中一部笙¶
簧也¶
¶
<pb:KR2k0041_WYG_010-12b>¶
　　昨日聞鶯鳴栁樹今朝閲馬至崇杠朱英紫脱平原緑¶
月駟雲□錯落䮾¶
¶
　　香逺益清(調栁稍青　并序)¶
¶
　　曲水之東開凉軒前後臨池中植重臺千葉諸名種¶
翠盖凌波朱房含露流風冉冉芳氣竟谷¶
¶
　　出水漣漪香清益逺不染偏竒沙漠龍堆青湖芳草疑¶
是誰知　移根各地參差歸何處那分公私樓起千層¶
荷占數頃炎景相宜¶
¶
<pb:KR2k0041_WYG_010-13a>¶
　　金蓮暎日(并序)¶
¶
　　廣庭數畝植金蓮花萬本枝葉髙挺花面圓徑二寸¶
餘日光照射精彩煥目登樓下視直作黄金布地觀¶
¶
　　正色山川秀金蓮出五臺塞北無梅竹炎天暎日開¶
¶
　　逺近泉聲(并序)¶
¶
　　北為趵突泉湧地觱沸西為瀑布銀河倒瀉晶簾暎¶
崖微風斜捲珠璣散空前後池塘白蓮萬朶花芬泉¶
響直入廬山勝境矣¶
¶
<pb:KR2k0041_WYG_010-13b>¶
　　引泉開瀑布迸水起飛珠鏘玉雲巖應色空有若無¶
¶
　　雲帆月舫(調太平時　并序)¶
¶
　　臨水倣舟形為閣廣一室袤數倍之周以石闌疏牕¶
掩映宛如駕輕雲浮明月上有樓可登眺亦如舵樓¶
也¶
¶
　　閣影凌波不動濤接靈鼇蓬莱别殿掛雲霄粲揮毫¶
四季風光總無竭卧聞簫後樂先憂薫絃意藴羲爻¶
¶
　　芳渚臨流(并序)¶
¶
<pb:KR2k0041_WYG_010-14a>¶
　　亭臨曲渚巨石枕流湖水自長橋瀉出至此折而南¶
行亭左右岸石天成亘二里許蒼苔紫蘚豐草灌¶
木極似范寛圖畫¶
¶
　　隄栁汀沙翡翠茵清溪芳渚躍凡鱗數叢夹岸山花放¶
獨坐臨流惜谷神¶
¶
　　雲容水態(并序)¶
¶
　　闗口之南有室東向緑坡下望緑樹為田青峰如堵¶
川流溶溶白雲冶冶不知孰為水也由長橋而渡疑¶
<pb:KR2k0041_WYG_010-14b>¶
入四明山中一逕分過雲南北¶
¶
　　雨過雲容易散波流水態長存悠然世俗惟念必得經¶
書考原¶
¶
　　澄泉遶石(并序)¶
¶
　　亭南臨石池西二里許為泉源源自石罅出截架鳴¶
簹依山引流曲折而至雨後谿壑奔注各作石堰以¶
遏泥沙故池水常澄澈可鑒¶
¶
　　每存髙靜意至此結衡茅樹密開行路山長疑近郊水¶
<pb:KR2k0041_WYG_010-15a>¶
泉繞舊石雉雀樂新巢晴夜荷珠滴露凝衆木梢¶
¶
　　澄波疊翠(并序)¶
¶
　　如意洲之後小亭臨湖湖水清漣徹底北面層巒重¶
掩雲簇濤湧特開屏障扁舟過此輒為流連正如韋¶
應物詩云碧泉交幽絶賞愛未能去¶
¶
　　疊翠聳千仭澄波屬紫文鑑開倒影列返照共氤氲¶
¶
　　石磯觀魚(并序)¶
¶
　　逺近泉聲而南渡石步有亭東向倚山臨溪溪水清¶
<pb:KR2k0041_WYG_010-15b>¶
澈修鱗銜尾荇藻交枝歴歴可數溪邉有平石可坐¶
以垂釣¶
¶
　　唱晚漁歌傍石磯空中任鳥帶雲飛羨魚結網何須計¶
備有長竿墜釣肥¶
¶
　　鏡水雲岑(并序)¶
¶
　　後楹依嶺三面臨湖廊廡周遮隨山髙下波光嵐影¶
變化烟雲佳景無邉令人應接不暇¶
¶
　　層崖千尺危嶂涵緑㡬重碧潭獅逕盤旋道北松枝宛¶
<pb:KR2k0041_WYG_010-16a>¶
轉山南沈吟力盡難得懸象俯察仰參至理莫求别伎¶
經書自有包函¶
¶
　　雙湖夹鏡(并序)¶
¶
　　山中諸泉從板橋流出匯為一湖在石橋之右復從¶
石橋下注放為大湖兩湖相連阻以長堤猶西湖之¶
裏外湖也¶
¶
　　連山隔水百泉齊夹鏡平流花雨堤非是天然石岸起¶
何能人力作雕題¶
¶
<pb:KR2k0041_WYG_010-16b>¶
　　長虹飲練(并序)¶
¶
　　湖光澄碧一橋卧波橋南種敖漢荷花萬枝間以内¶
地白蓮錦錯霞變清芬襲人蘇舜欽垂虹橋詩謂如¶
玉宫銀界徒虚語耳¶
¶
　　長虹清徑羅層崖㟁栁溪聲月照階淑景千林晴日出¶
禽鳴處處入音諧¶
¶
　　甫田叢樾(并序)¶
¶
　　流杯亭之北𤓰囿之西平原如掌豐草茂木麕䴥雉¶
<pb:KR2k0041_WYG_010-17a>¶
兔交牣其間秋涼弓勁合烝徒行步圍誠獵場選地¶
¶
　　留憩田間樂曠觀恤閭閻叢林欣賞處遍地豫豐占¶
¶
　　水流雲在(并序)¶
¶
　　雲無心以出岫水不舍而長流造物者之無盡藏也¶
杜甫詩云水流心不競雲在意俱遲斯言深有體驗¶
¶
　　雨後雲峰澄水流逺自凝岸花催短鬢髙年寸寸増¶
¶
　　趙北口水淀作¶
¶
　　風微見水緑日暖弄牕妍樹老依根壯心平任物遷維¶
<pb:KR2k0041_WYG_010-17b>¶
舟臨草岸揮翰借壺天(此日廟旁借一屋寫字)非是禽魚樂人稠¶
萬户烟¶
¶
　　閲河長歌(并序)¶
¶
　　朕閲河出郊自南苑過蘆溝順永定河之南岸見十¶
五年前泥村水鄉捕魚蝦而度生者今起為髙屋新¶
宇種穀黍而有食矣水淀改成沃野溜沙變為美田¶
因思古人云有治人無治法斯言信哉若治之不早¶
民至於今未知何似也故有感而作長歌一篇以示¶
<pb:KR2k0041_WYG_010-18a>¶
善後之計云爾¶
¶
　　春風春社豔陽天雪盡塵清徧路阡曽記當時泊舟處¶
今成沃土及膏田十年之前汎黄水民生困苦少人煙¶
歴歴實情親目覩老轉少徙益難撫挟男抱女至馬前¶
皆云此河不可堵桑乾馬邑雖發源山中諸流數難數¶
吾想畿内不能防何况逺慮治淮黄數巡髙下南北岸¶
方知渾流為民傷春末無水沙自漲雨多散漫遍汪洋¶
若非動衆勞人力黎庶無田漸乏食廟謨不惜費帑金¶
<pb:KR2k0041_WYG_010-18b>¶
救民每嵗受饑溺開河端在辨髙低堤岸逺近有凖則¶
未終二年永定成泥沙黄溜直南傾萬姓方蘇愁心解¶
從此鄉村祝太平昔日宵旰嘗縈慮將来善後勿紛更¶
¶
　　暢春園西新園觀花¶
¶
　　春光盡季月花信露羣芳細草沿階緑竒葩撲户香寸¶
隂惜鬢短尺影逐時長心向詩書奥精研莫可荒¶
¶
　　湯泉應候¶
¶
　　一為消疾駐靈泉步輦平明觀插田喜見蕣華方遍野¶
<pb:KR2k0041_WYG_010-19a>¶
更看修竹逺籠煙雖無玩賞因偕樂屢慶豐登共息肩¶
牕外雨聲滴草舍密林鶯語亦欣然¶
¶
　　五月上旬避暑熱河塗中喜麥秋盈野雨𤾉得時¶
賦七言一律¶
¶
　　避暑乗輿出鳯城麥秋預卜望庚晴千村共飽連年稔¶
萬井同歡比屋楹谷有靈泉山脈壯道無峻嶺馬蹄輕¶
移風易俗先忠孝蕃息編氓在厚生¶
¶
　　夏日山莊二首¶
¶
<pb:KR2k0041_WYG_010-19b>¶
　　日永炎風盛純隂在内含扶陽求物理避暑豈幽探山¶
靜輕敲熱泉瀠照碧嵐隨時駐步輦無暑亦無貪¶
¶
　　其二¶
¶
　　畏景消煩慮吟詩讀古風野花羅檻外山鳥滿林中雲¶
氣氤氲合鶯啼颯爽同無能尋麗句賦物媿難工¶
¶
　　金蓮盛放二首¶
¶
　　曽觀貝葉志金蓮再見清涼徧地鮮近日山房栽植茂¶
參差髙下共爭妍¶
¶
<pb:KR2k0041_WYG_010-20a>¶
　　其二¶
¶
　　數畝金蓮萬朶黄凌晨浥露色輝煌薰風拂檻清波暎¶
併作芙渠滿院香¶
¶
　　熱河産人參雖不及遼左枝葉皆同命翰林蔣廷¶
錫畫圖因戲作七言截句記之¶
¶
　　舊傳補氣為神草近日庸醫誤地精五葉五枝成洛數¶
順時當用在權衡¶
¶
　　蓮花岩松牡丹¶
¶
<pb:KR2k0041_WYG_010-20b>¶
　　離宫初雨後花氣滿天街石壁流泉響松坪古幹佳香¶
凝金掌露名重玉盤釵靜裏經聲息方知道有涯¶
¶
　　湧翠岩觀瀑賞白蓮¶
¶
　　畢竟天然造化功方能巧設古今同噴雲百尺穿岩石¶
瀑水千層㸃藥叢波湧白蓮承曉露溪浮緑盖動香風¶
經聲似脱紅塵外泡影依稀宇宙中¶
¶
　　梨樹峪道中步輦口占二首¶
¶
　　入峪橋分三岔路傍崖步輦景何深山中獨見松林影¶
<pb:KR2k0041_WYG_010-21a>¶
時有清流助鼓琴¶
¶
　　其二¶
¶
　　一溪轉展見山花步步石苔楊栁斜試看目前將熟果¶
青榛郁李並堪誇¶
¶
　　雲巖¶
¶
　　三庚不用碧筩酒九井何貪消暑珠自有雲峰来樹雨¶
巉巖風颯列茅廬¶
¶
　　山居即事¶
¶
<pb:KR2k0041_WYG_010-21b>¶
　　清商方至催蟬急林葉吟風暑漸遙三伏炎蒸纔過半¶
山居徧地喜禾苗¶
¶
　　春行¶
¶
　　千紅艷萬紫鮮頻催鬚鬢方寸懸桃火栁煙恐蕩志吟¶
風弄月禁狂顛案牘惟勤被景牽逢春又惡鬭芳妍禮¶
樂詩書海岳編進徳修業須鑽研曇雲寂滅淪王道老¶
氏無為徒茍延致知端賴格物先次第由來性理篇性¶
理無私天地宣太極乾坤未畫前敬承執中授受遠勿¶
<pb:KR2k0041_WYG_010-22a>¶
替心傳思永年¶
¶
　　去嵗八九月雨最多民間俗説封地雨故一冬少¶
雪猶可支持自交立春復不見雲所以望雨甚¶
殷昨晚密雲四起夜深甘霖即霈田間老㓜無¶
不舉手加額懽聲載道朕以民食為天喜均一¶
體故賦七言近體以示羣臣¶
¶
　　吟詠由來喜雨多久晴喜雨更如何天心即是民心感¶
海甸應同畿甸歌立政剛柔符造化體仁寛裕得人和¶
<pb:KR2k0041_WYG_010-22b>¶
兩間物理原難盡勿入浮誇曲士科¶
¶
　　清潭¶
¶
　　一潭清冷拂遊塵活水源頭可問津靜處定知無複浪¶
動時須認養濳鱗臨流能解薫風意對景先愁澇雨頻¶
雲影波光相暎處湛然澄澈見天真¶
¶
　　古北口提督馬進良以年老辭去朕念當日鷹揚¶
百戰挽強執鋭自守紫塞内外恬靜皆因宿將¶
老成之所致今囘林泉深所惜也故賦五言特¶
<pb:KR2k0041_WYG_010-23a>¶
記不忘疆場舊事也¶
¶
　　勇貫先鋒氣鷹揚後陣威秦闗提寳劒沙磧厯天旗白¶
髮秋霜肅丹心皎日輝餞飲軍民别恩崇賜御衣¶
¶
　　五十三年冬旱十二月初二日大雪二十一日又¶
雪途中偶成¶
¶
　　玉花泱漭近春和步輦平明逈陌過村老憑門吟里曲¶
行人載道詠寒歌無塵逺視山横塞破凍齊驅馬渡河¶
盈尺王畿皆作瑞龍沙惟慮雪霜多(塞外不宜多雪)¶
¶
<pb:KR2k0041_WYG_010-23b>¶
　　春日郊行示地方官六首¶
¶
　　警蹕幸畿南中和慰閭里千村靜路塵淑氣遍逺邇¶
¶
　　其二¶
¶
　　每春来此地黎庶盡安康尚徳先寛政官僚勉直方¶
¶
　　其三¶
¶
　　春蒐省耕種莫悞農桑時假寐羮墻睹殷勤意在兹¶
¶
　　其四¶
¶
　　牧民寄所重授鉞賴宣風曩昔官箴在開誠上下同¶
¶
<pb:KR2k0041_WYG_010-24a>¶
　　其五¶
¶
　　平成多歴年生齒既蕃庶惟食在天時輕徭民自豫¶
¶
　　其六¶
¶
　　案讀五經義遐觀四海圖緬懐洙泗訓期共樂天衢¶
¶
　　舟中觀耕種¶
¶
　　四野春耕阡陌安徐牽密纜望河干土肥原係黄沙過¶
(永定河泛濫之際遍地黄水自治河之後得以耕種)辛苦先年挽異瀾¶
¶
　　南方青竹叢林不乏觀玩北地氣寒非保䕶得宜¶
<pb:KR2k0041_WYG_010-24b>¶
即難藝植朕嘗有事河干往来數次覽竹樹之¶
暢茂暫時停輦即行後于禁苑種植頗蕃今經¶
三十餘年邇来延至數畝之廣其圍至八寸徑¶
二寸五分有零古人以竹比君子因而思及草¶
木無知積小以至于髙大人有血氣加之培養¶
豈非國家楨榦之選歟故賦七言一律記之¶
¶
　　培養叢篁多厯年竹牕抱節緑雲鮮猗猗玉潤歌君子¶
濟濟心虚憶俊賢可愛繽紛含宿雨最宜瀟灑動新煙¶
<pb:KR2k0041_WYG_010-25a>¶
餘春欲伴寒松住漸晩韶光被景牽¶
¶
　　五十四年仲夏避暑途中瑞麥盈野賦五言律以¶
記¶
¶
　　忽送清塵雨題詩吮兔毫青黄接玉粒霡霂佐瓊膏入¶
野農歌遍緣溪牧笛髙蔚林能解愠密草滿亭皋¶
¶
　　秋幸出郊見收成志喜五言律二首¶
¶
　　節届商秋早農忙屢嵗豐柴門歌再稔比屋樂同風人¶
煙多慶色霜樹雜微紅極目髙低景山川一望中¶
¶
<pb:KR2k0041_WYG_010-25b>¶
　　其二¶
¶
　　滌暑髙風至中分白露微草肥宜牧馬林薄好行圍水¶
向堦前注峰排雲外稀斜陽臨帳殿晩色秘天機¶
¶
　　季冬湯泉¶
¶
　　素雪滿川山未露霜林盈野日將斜祈年正喜逢長至¶
澡徳非同玩物華秉燭檢書冬夕永爇香待旦畫屏遮¶
靈泉每助消寒效總為純陽辨正邪¶
¶
　　湯泉道上遇雪口占¶
¶
<pb:KR2k0041_WYG_010-26a>¶
　　種麥田間盼尺盈牧羊沙漠惡飄霙王臣率土分憂樂¶
須識天公有不平¶
¶
　　曉發蘆溝¶
¶
　　有閏春深淑景遲長橋冰泮未流澌徘徊風景思疇昔¶
千里金隄保舊規¶
¶
　　六里橋鐵柱¶
¶
　　鎔罏鑄冶鎮橋西往返行人舊迹迷世逺傳殊誰識得¶
天南銅柱想應齊¶
¶
<pb:KR2k0041_WYG_010-26b>¶
　　水村¶
¶
　　曽記江淮泊萬艘便旋水淀暫春遊雖無浩渺長波險¶
亦有清漪錦浪浮日暮帆檣排逺岸風輕簑笠聚芳洲¶
鄉村不識居官况漫笑朝堂身世憂¶
¶
　　舟中觀獵¶
¶
　　習戰昆明漢武穿于今江海靖鯨煙常思逺涉堅筋¶
每令平流演獵舩雁陣驚鎗離復合鷗羣畏弩散還連¶
衰年雖乏挽強力黽勉春蒐以徳先¶
¶
<pb:KR2k0041_WYG_010-27a>¶
　　閲永定河隄(有序)¶
¶
　　康熙四十年永定河告成至今十六載隄岸堅固並¶
無汜濫去嵗山水陡長㡬不能保所以春幸囘鑾便¶
道察閲方知昔年修築有益於民生永保安瀾矣故¶
賦七言近體以記其事¶
¶
　　豫定安瀾在事前每逢雨潦自心牽帑金不惜籌耕種¶
膏土惟思廣陌阡隄老失防愁剝蝕岸堅常䕶幸安全¶
肩輿頻視桃花水滾滾渾波通碧漣¶
¶
<pb:KR2k0041_WYG_010-27b>¶
　　風阻駐蹕白洋湖偶成¶
¶
　　平波數頃似江聲風阻湖邉一日程可笑當年巡幸逺¶
依稀吳越列行營¶
¶
　　小滿後偶旱途中祈雨四月二十三日甘霖大霈¶
¶
　　夙夜愁懐春夏間天時難信未怡顔平原晚麥纖荎稿¶
四野新禾旱色殷乍起雲光連嶺岫先垂雨脚遍人寰¶
共沾甘澍敷膏澤民食方知稼穡艱¶
¶
　　山莊四季¶
¶
<pb:KR2k0041_WYG_010-28a>¶
　　春¶
¶
　　節屆三春勝發生萬彚齊諸花候玉輦百穀待村犂¶
¶
　　夏¶
¶
　　九夏愁暘雨千林葉正肥祇因思避暑端拱計頻違¶
¶
　　秋¶
¶
　　金風多爽颯清露滴煙浮目睹倉箱滿方知嵗有秋¶
¶
　　冬¶
¶
　　嵗暮添霜鬢殷勤宵旰勞地寒盈尺雪還慮北風髙¶
¶
<pb:KR2k0041_WYG_010-28b>¶
　　𢎞恩寺¶
¶
　　解夏清襟陌上塵盂蘭大喜見桃秦臨風洗鉢龍池雨¶
凝露舒蓮瀑水濵送節雙輪應夢相收成萬物足深淳¶
窮通莫問老僧語一任平生今古津¶
¶
　　題新安道上¶
¶
　　滿目平川映逺空身形少健一衰翁社前荷鍤爭春暖¶
隴畔扶犂趁晚風雨澤深邀天地徳耕桑還賴穡人功¶
京南每出同村叟總得陽和一氣中¶
¶
<pb:KR2k0041_WYG_010-29a>¶
　　山莊逺眺¶
¶
　　島嶼堪圖畫溪橋宛自成池邊樹影接峰外月華生衆¶
鳥巢簷穏羣獐伏地平無知知徳化推擴至民情¶
¶
　　登四面雲山¶
¶
　　雲梯石磴逼籠嵸倚杖傍觀衆壑同更上一層圖逺望¶
奈何樹雜與煙籠¶
¶
　　夏日山莊百花齊放¶
¶
　　咫尺雄闗一線墻景風已拂尚芬芳近都愛此清涼地¶
<pb:KR2k0041_WYG_010-29b>¶
逢草逢花莫不香¶
¶
　　山居¶
¶
　　迎薫避暑駐山莊四顧重重邱壑長雨後雛鶯歌密樹¶
風前練雀舞斜廊靜觀得趣無非景佳興涵虚可致凉¶
烹茗汲泉清意味箇中誰解有真香¶
¶
　　喜嶺外水土¶
¶
　　露凝肥草淨無塵處處泉源漾碧津食少事多宵旰老¶
暫偷閒暇養吾身¶
¶
<pb:KR2k0041_WYG_010-30a>¶
　　(臣)聞書者古之號令虞夏商周之書其大者皆二帝¶
三王實心實政之宣於口者也盖聖人知周萬物而¶
道濟天下所以裁成天地之道輔相天地之宜以左¶
右民者布之為令則莫不信從書之於𠕋則世為天¶
下法洪範所謂是彛是訓于帝其訓宋儒邵雍所謂¶
口代天言者是也我¶
¶
　　國家誕膺¶
¶
　　天命¶
¶
<pb:KR2k0041_WYG_010-30b>¶
　　列聖相承所以𢎞濟民物者與二帝三王先後同揆而定鼎¶
燕京畿輔之内服教尤先近光最切我¶
¶
　　世祖章皇帝初登¶
¶
　　宸極¶
¶
　　頒訓太學¶
¶
　　御製祭明莊烈帝文及表忠録褒明臣楊繼盛等二三大政¶
¶
　　肇發於¶
¶
　　京畿萬邦黎獻莫不喁喁嚮風我¶
¶
<pb:KR2k0041_WYG_010-31a>¶
　　聖祖仁皇帝深仁厚澤淪浃於海内者六十有一年每頒¶
詔令農夫野老兒童女婦莫不聚觀感歎以及春秋時¶
巡畿内駐蹕之地凡有題詠逺近傳誦我¶
¶
　　皇上丕承謨烈訓迪庶官整齊百度而尤加意於¶
京畿之禮俗正服式勸樹藝興井田稽屯莊懲豪暴逐¶
蠧胥絶博戲詰逋逃¶
¶
　　聖謨洋洋善良䝉休而憸民為之悚息以視成周之董正¶
三事髙宗之嘉靖殷邦實有過焉(臣)等承¶
¶
<pb:KR2k0041_WYG_010-31b>¶
　　命纂修通志敬録¶
¶
　　三朝勅諭為畿輔政教而¶
¶
　　特頒并¶
¶
　　御製詩文有渉於地事民風物産者裒為十卷登諸簡端俾¶
官吏士民誦¶
¶
　　皇極之敷言是訓是行億萬斯年永為法守云¶
¶
¶
　　畿輔通志卷十¶
¶
