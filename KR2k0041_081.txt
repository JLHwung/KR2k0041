# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:16.585350
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 81
<pb:KR2k0041_WYG_081-1a>¶
　　欽定四庫全書¶
¶
　　畿輔通志卷八十一¶
¶
　　卓行¶
¶
　　正定府¶
¶
　　南北朝魏¶
¶
　　石祖興(常山九門人常岀家絹二百餘疋營䕶太守田文彪縣合稔真等喪事孝文嘉之賜爵二¶
級為上造後拜寧陵令卒)¶
¶
　　唐¶
¶
<pb:KR2k0041_WYG_081-1b>¶
　　李知本(元氏人事親篤至與弟知隱雍順子孫百餘至貲用僮僕無間也隋大業末盗賊過閭不¶
入相戒曰無犯義門往依者五百餘室皆以免貞觀初為夏津令)¶
¶
　　甄　逢(無極人濟之子㓜而孤及長耕宜城野自力讀書不謁州縣節用以給郷里以義聞逢常¶
以父名不得在國史欲詣京師自言元和中袁滋表濟節行詔贈秘書少監而逢與元稹善稹為移¶
書於史館韓愈由是父子俱顯名)¶
¶
　　元¶
¶
　　朱　顯(真定人自至元中其祖父已分財顯念姪彦昉等年㓜無恃謂弟耀曰父子兄弟本同一¶
氣可異處乎乃令拜祖墓下取分券焚之復與同居)¶
¶
<pb:KR2k0041_WYG_081-2a>¶
　　張　慶(真定人善事繼母伯父泰異居河南迎歸養之載元史孝友傳)¶
¶
　　明¶
¶
　　畢　鸞(井陘人父貴莒州學正卒於官鸞㓜家貧不能扶襯藁葬於莒家業荒落晝耕夜讀奉母¶
撫弟孝友備至母卒哭踊㡬絶衰絰銜衣徒歩至莒負父骨歸而合葬廬墓側有馴鹿伴蛇之異詔¶
旌表其門後舉正統進士授御史)¶
¶
　　李　皚(無極人母亡廬墓有湧泉白鳩之異成化中旌表)¶
¶
　　張　弼(無極人㓜喪父事母至孝凡出外得供母之具必首負而歸母喪廬墓榆錢九月發生咸¶
以孝感所至嘉靖中旌表)¶
¶
<pb:KR2k0041_WYG_081-2b>¶
　　郤　祥(行唐人有孝行為博野令未任聞父病即馳歸日夕侍側湯藥必嘗稽顙籲天求以身代¶
及卒哀毁過節因卒於塋)¶
¶
　　許　諮(井陘人邑庠生有孝行一夕聞叩扉聲啟之一青衣人曰願寄銅䭾倐忽不見發視之皆¶
銀也銀上有字云帝嘉孝子乃錫以銀逺近傳以為異)¶
¶
　　張民望(井陘人邑庠生事親有孝行萬歴中廵按題請旌表)¶
¶
　　許自嚴(井陘人萬歴㧞貢性醇厚壯年無子妻馮密買一女為妾自嚴詢知其貧遣還之聘金亦¶
不問郷人趙國棟髙隆門負債將鬻妻子以償自嚴聞即召至焚其券嵗飢捐粟賑濟全活甚衆官¶
至陜西臨洮府通判)¶
¶
<pb:KR2k0041_WYG_081-3a>¶
　　劉自晉(井陘人處士孝悌淳厚賑貧助葬設義學置義塜徳及鄊里以子應中貴贈湖廣武昌同¶
知)¶
¶
　　張一成(井陘人天啟中弟一明毆死郷人于來友将抵於法孀母憐其少子痛甚一成詣縣哀懇¶
乞代監禁二十三載後䝉赦免且見五世孫)¶
¶
　　本朝¶
¶
　　桞枝楊(靈壽人㓜喪父事母盡孝母沒廬墓三年不通家人往来順治二年按院旌其閭)¶
¶
　　杜維喬(晉州人天性至孝母病湯藥必嘗每夜稽顙籲天乞以身代頭額盡裂閭里稱之順治二¶
年旌表)¶
¶
<pb:KR2k0041_WYG_081-3b>¶
　　楊先烈(正定人㓜孤事母至孝先意承志家貧甘㫖不缺母沒哀毁泣血廬墓三年康熙年)¶
¶
　　(旌表)¶
¶
　　茹顯相(晉州人年七嵗母故孝事繼母劉氏及父殁奉養尤謹歴三十三年未嘗稍懈雍正三年)¶
¶
　　(旌表)¶
¶
　　郭見忠(平山人農官郭芝蘭子路拾晉客張其級遺金一百五十餘兩尋訪給還其級願分銀謝¶
之堅拒不受雍正六年奉㫖准給八品頂帶賞銀五十兩)¶
¶
　　順徳府¶
¶
　　漢¶
¶
<pb:KR2k0041_WYG_081-4a>¶
　　郭　巨(内邱人事母至孝有一子巨母甚愛之每食輙分甘焉巨與妻謀埋其子以專母養鋤土¶
得黄金一釡)¶
¶
　　明¶
¶
　　楊　述(邢臺人洪武中任歸安令陞兵馬指揮使事父母孝敬飲食必親奉以進愉色婉容終身¶
勿懈至今人猶傳誦)¶
¶
　　毛　玘(任縣人天順進士授䝉隂令母久失明迎養官舎旦夕祝天母目復明尋解組歸)¶
¶
　　馬　麒(順徳人少質實有竒節成化時舉人漳水暴决平地丈餘父恭厄於水不知所在麒號泣¶
水次偶得小舟遽登求之衆為危懼麒曰吾為父死死亦何恨忽大風飄泊抵大樹下父在樹上已¶
<pb:KR2k0041_WYG_081-4b>¶
絶食三日兩全而歸人謂孝感後除封邱令有循聲)¶
¶
　　阮　珩(字國用順徳人為諸生事親至孝暇日究心理學不求仕進親喪屏酒肉三年哀毁不已¶
形羸骨立𢎞治時提學藩府為四難詩以贈之)¶
¶
　　謝時鳴(任縣人性孝友樂施既食餼每戒家人作飯以供族人之往来城邑者或問之曰此君恩¶
也焉敢私後為淄川訓每戒諸生曰詩書是為聖賢榜様非藉此求富貴也卒於官)¶
¶
　　霍　玉(任縣人㓜孤母陳氏老而多疾玉廣求醫藥治之凡飲食必躬自執㸑數年不懈既而母¶
脱齒不能食復求乳以奉之至玉領郷薦母始沒未仕而卒)¶
¶
　　霍守忠(任縣人性至孝親沒哀毁㡬絶廬於墓側晝夜泣拜者三年正徳中詔旌其門曰孝行)¶
¶
<pb:KR2k0041_WYG_081-5a>¶
　　劉　凖(唐山人邑諸生父喪廬墓野燒将及凖悲號而火止正徳中旌表)¶
¶
　　逯　相(廣宗人邑庠生嘉靖中母楊氏病沒相哀痛悲號既掩壙廬墓三年躬荷&KR1257;器負土築墳¶
時大水漂沒獨不浸廬逺近咸以為異)¶
¶
　　杜宗壽(字子静任縣人官鴻臚寺序班甫一年以母老乞終養世宗降㫖褒之踰九年母殁復起¶
為長子丞多恵政不忍以敲朴催科遂致仕歸居郷樂善好施郷人皆稱祭酒云)¶
¶
　　陳　愿(字從志任縣人為諸生博洽藴藉有文名九試不第事父母愛敬備至親殁廬墓側朝夕¶
號泣甘㫖不入口者三年喪畢猶不忍去縣令及郷士大夫敦請之始歸齋前忽生一草色白味香¶
狀如雲識者以為靈芝嘉靖中建錫類坊旌之)¶
¶
<pb:KR2k0041_WYG_081-5b>¶
　　賀世禄(任縣人由縣令累官至長史先姓陳及繼父殁復姓迎養生母以孝聞)¶
¶
　　趙　智(鉅鹿人與弟慧並有孝行盗至將殺其母智與慧爭代死賊俱釋之)¶
¶
　　陳易泰(任縣人為諸生性至孝父母殁皆茹素廬墓三年負土築墳悉躬親之朝夕薦享涕泣哀¶
慕聞者感惻)¶
¶
　　潘成家(任縣人事母盡孝遇宴㑹有新果時蔬如母未嘗弗食也親有怒百計以解釋而後止直¶
指使者兩旌其孝行焉)¶
¶
　　本朝¶
¶
　　智懐行(内邱人邑諸生少貧傭以養親父病瘟思甘泉時久旱澤涸非數里外不可得而懷行侍¶
<pb:KR2k0041_WYG_081-6a>¶
父不敢離拜求於家之舊井清泉迸溢咸謂孝感所致嫂没遺孤㓜令妻乳之已子以分乳死無怨¶
言崇禎末流宼廹城下懷行以母兄在外欲出城守陴者嘉其志硃書票與之懷行褁票縋城而下¶
為宼所獲令袒胷受刺見票擕以見帥帥視票壯之問懷行城中有兵否曰有糧多否曰多乃還票¶
且授以矢令得出營既出行數里得母驚喜仆地扶入郭復往尋兄兄方縛樹受射懷行伏地請代¶
得并釋賊以城中饒兵糧解圍去葢見懐行貌質厚信其語也懷行既全母兄並救一邑生靈云後¶
親殁廬墓三年順治十七年學使熊伯龍題請)¶
¶
　　(旌表邑令邵嗣堯為之傳)¶
¶
　　趙　□(字子静唐山人以父廕官商河令棄官歸先是丁母憂廬於墓斷暈酒不沐不剃髮積泥¶
<pb:KR2k0041_WYG_081-6b>¶
垢徑寸服闋頭至不可剃父喪亦如之世祖章皇帝旌其閭有孝子碑)¶
¶
　　劉漢儒(廣宗人襁褓時父鍾以明末兵荒流至闗東再娶梁氏生子蒲病沒音問不通者二十年¶
後漢儒聞父殁奔喪值梁氏亦故哀禀主人情詞慘切主為動容許之與弟分負兩骸徒歩千里歸¶
與已母並合葬焉)¶
¶
　　蘇竒英(廣宗人明末大飢父榮啟就食山左鉅野縣之宋家莊死焉竒英求之不得晝夜號泣聲¶
徹原野遇一老人指其處嚙指血滴骨負骸歸葬邑令旌其門曰孝嫓少元)¶
¶
　　欒養重(任縣人天性醇樸　國初父一選遇宼将殺之養重跪泣哀懇請以身代宼憐其孝兩釋¶
之将析産盡讓之伯仲一無所爭年逾耄耋不識城市子玉柱為諸生)¶
¶
<pb:KR2k0041_WYG_081-7a>¶
　　趙光正(任縣人幼年喪父即知哀慕每食必薦過墓必哭拜而後去事寡母髙氏極盡誠孝雖糲¶
食必婉容以進其他輕財尚義樂善好施居郷尤多善行邑令屢旌其門)¶
¶
　　鹿遇明(南和人順治甲午舉人善事繼母奉寡嫂撫孤姪以孝友聞官國子監助教卒祀郷賢)¶
¶
　　廣平府¶
¶
　　北魏¶
¶
　　宋　瓊(字普賢廣平列人人少以孝行稱母曽病季秋思食𤓰瓊夢想見之求而遂獲母終屢辟¶
不就子仲美尚書水部郎)¶
¶
　　唐¶
¶
<pb:KR2k0041_WYG_081-7b>¶
　　馬　衡(貝州人)　章　徴(邯鄲人)　馮仁海(雞澤人)¶
¶
　　郭守素(雞澤人四人皆事親居喪著至行者天子旌表門閭賜粟帛州縣存問復賦税)¶
¶
　　宋¶
¶
　　田　祚(貝州人十世同居詔旌表門閭)¶
¶
　　李　玭(宗城人力耕事母母卒讓田與弟遂廬於葬所負土築墳髙丈餘又以二代及諸族父母¶
藁葬者盡禮築之凡六墳皆丈餘復留守墳三年天禧中太守張知白以狀聞詔賜粟帛令府縣安¶
存之)¶
¶
　　金¶
¶
<pb:KR2k0041_WYG_081-8a>¶
　　劉　政(洺州人性篤孝母喪明每以舌䑛母目遂能視母疾刲股肉啖之者再三母死負土起墳¶
葬之日飛鳥哀鳴翔集邱木間廬墓三年防禦使以聞除太子掌飲丞)¶
¶
　　王　禧(永年人世業農嵗得麥萬石號萬石王家金末入財佐軍與補進義副尉元兵破永年將¶
屠其城禧復罄家貲以助軍費衆賴以免)¶
¶
　　元¶
¶
　　龎　遵(永年人母病睡三年不起思食鯉遵求於市不得歸途歎恨忽有鯉躍入舟作羹以獻母¶
悦而病瘥)¶
¶
　　明¶
¶
<pb:KR2k0041_WYG_081-8b>¶
　　張　憲(成安人為諸生父母殁並廬墓三年每哭泣烏鵲羣繞哀鳴景泰中旌表)¶
¶
　　傅　海(威縣人父喪廬墓虎至叱之曰我為父母生死何惜虎即去景泰中旌表)¶
¶
　　劉　憲(字君式永年人庠生入太學親殁廬墓三年致白兎馴鳩之異事聞旌表詔賜八品文職¶
復其身以終)¶
¶
　　本朝¶
¶
　　滕運昌(清河人父病嘗糞自甘母患心悸停燈夜伴五年勿倦母性嗜雞及没見雞則悲終身不¶
食順治六年旌表)¶
¶
　　張韞秀(清河人七嵗父没遺言以讀書為孝韞秀每對書輙感泣稍長從兄受業年十三補弟子¶
<pb:KR2k0041_WYG_081-9a>¶
員篤於孝友郷黨稱之順治間旌表)¶
¶
　　髙一相(清河人事父至孝每事善體親晨昏定省甘㫖不缺父病禱於神願傾家脩街葺廟父遂¶
痊愈順治間旌表)¶
¶
　　張　溍(磁州人前大司馬鏡心之子順治己丑進士授内𢎞文院庶吉士手輯司馬雲隱堂集三¶
十卷撙節衣食之費拮据六載梓以行世中年失偶念妻刲股療姑一生盡孝終身不再娶人服其¶
義康熙三十三年祀郷賢)¶
¶
　　安　居(曲周人邑庠生父明國病没居廬墓三年日夜哀思年未四十鬚髮盡白家貧事母曲盡¶
甘㫖閭里稱為純孝康熙九年旌表)¶
¶
<pb:KR2k0041_WYG_081-9b>¶
　　路允升(曲周人康熙壬戍進士翰林院檢討性純孝父没哀慟不已竟以疾卒康熙三十二年)¶
¶
　　(旌表祀郷賢)¶
¶
　　逯　韜(成安人處士事親克致孝養所置産與諸弟共之不私一錢以仁讓化人終其身里黨無¶
爭訟者尤務實學於朱程之㫖多所發明康熙四十四年祀郷賢)¶
¶
　　任培元(邯鄲人性至孝父殁哀毁㡬絶既葬結廬墓側三年乃歸家貧母老人有貸之資本使貿¶
易以養者培元力辭與弟躬耕奉養甘㫖不缺雍正三年)¶
¶
　　(旌表)¶
¶
　　楊進朝(磁州人務農為業路獲銀四十兩錢三千文守之不去失主至如數還之雍正七年奉)¶
¶
<pb:KR2k0041_WYG_081-10a>¶
　　(㫖准給八品頂帶賞銀三十兩)¶
¶
　　大名府¶
¶
　　隋¶
¶
　　華　秋(汲郡臨河人幼喪父傭賃以養母母終廬於墓側負土成墳縣大獵有兎奔秋廬中匿其¶
膝下自後此兎常馴宿焉郡縣具以狀間帝降使勞問表其門閭後羣盗起往来閭之左右咸相誡¶
曰勿犯孝子郷賴以全者甚衆)¶
¶
　　唐¶
¶
　　杜　羔(相州洹水人貞元初及進士第父任河北尉死母更兵亂不知所之羔憂號終日㑹從兄¶
<pb:KR2k0041_WYG_081-10b>¶
兼為澤潞判官鞫獄有媪對簿庭下羔旁觀媪見之出語人曰適見少年貌類吾夫羔聞訊之乃母¶
也迎歸奉養而不知父墓區處舎佛寺見柱間有數行字乃父臨死記墓所在羔奔往亦有耆老識¶
其隴因得葬元和中為萬年令歴振武節度使諡敬)¶
¶
　　谷感徳(南樂人)　毛　仁(魏縣人)　李文綢(臨河人皆事親居喪著至¶
行者天子旌表門閭賜粟帛州縣存問復賦税)¶
¶
　　宋¶
¶
　　鄧仲和(字祖徳長垣人舉三禮親喪廬墓定省往來如事生者二十年負土累墳髙三文)¶
¶
　　元¶
¶
<pb:KR2k0041_WYG_081-11a>¶
　　李　茂(大名人徙家揚州父興壽臨卒語茂曰爾善事母茂泣受命奉母益謹母病目失明禱於¶
泰安山三年復明每夜祝天乞損已年益母母至八十四而卒居喪哀慟間者傷之大徳九年揚州¶
火延燒千餘家及茂廬風返而滅事聞旌之)¶
¶
　　元　善(大名人父有昆弟五人因貧流散江淮客死至大四年善往尋其骸骨并迎弟姪等二十¶
五喪而歸改葬祖父母以諸喪序列祔於塋次州縣以聞旌其家)¶
¶
　　明¶
¶
　　康　祥(南樂人母患瘋疾晨夕䖍禱遂愈繼患癬又禱願以身代忽徧體皆癬母亦愈及卒負土¶
成墳廬其側三年宣徳中旌表)¶
¶
<pb:KR2k0041_WYG_081-11b>¶
　　楊　鐸(南樂人養母至孝及卒廬墓三年身容毁瘁宣徳中旌表)¶
¶
　　魏大賢(元城人正統六年嵗飢出豆麥一千石助賑勅賜奬諭仍旌其門)¶
¶
　　甘　澤(開州人正統進士以純孝稱自兒時若成人能以色養歴官御史與武清侯石亨不協外¶
謫天順改元召還聞父訃徒跣三百餘里歸葬與弟潤俱廬墓三年澤卒潤居母郝喪亦廬墓三年¶
𢎞治中並旌表)¶
¶
　　侯　英(字世傑開州人天順進士歴官江西按察僉事母喪與弟侃俱廬墓三年有白鳥數千繞¶
樹成化中旌表)¶
¶
　　馬宗範(開州人國子生父喪廬墓盗不敢犯𢎞治中旌表)¶
¶
<pb:KR2k0041_WYG_081-12a>¶
　　王　鼐(長垣人爲諸生父喪廬墓有白蛇鳥鳥之祥𢎞治中旌表後官至浙江僉事)¶
¶
　　唐　勉(長垣人性純篤受人侮不與較或問之答曰吾父母早逝與較必爭爭必致罵詈及親是¶
重吾不孝也年七十餘卒其子孫至今猶多紳紱云)¶
¶
　　侯　俊(長垣人父疾晝夜不解衣帶籲天求以身代父尋愈人稱為真孝子)¶
¶
　　孟　諒(長垣人母卒負土成墳廬居三年有司欲以聞諒止之曰人子事也何足異後入太學官¶
濟寧州判)¶
¶
　　趙君輔(長垣人家貧夫婦耕織日市餅肉僅足供母即凶歳不少缺母卒哀毁廬墓三年)¶
¶
　　劉　珂(字伯瑲開州人少孤事母至孝登嘉靖進士未授官即上疏乞終養呂柟贈以詩有曽子¶
<pb:KR2k0041_WYG_081-12b>¶
終能傳一貫孝經真脉未嘗差之句)¶
¶
　　佀鶴舉(字健翎清豐人崇禎進士任黃州府推官父艱奔里兩日旋丁母艱結廬墓側朝夕環泣¶
甫三日兵至家人請避去鶴舉曰生不能恒奉顔色何忍棄抔土遂中流矢展轉死於墓側弟舉人¶
鴻舉併死之兵科傳振鋒疏請旌表)¶
¶
　　本朝¶
¶
　　崔九圍(長垣人順治初奉母并妻子館從祖濬縣敎諭署中庚寅㓂至持刃脇其母九圍突前救¶
䕶以頭觸壁身受三刃髮截指落瀕死復甦母賴以全妻劉氏竟被殺死後登辛邜郷試官白水令¶
以子蔚林貴封侍讀學士)¶
¶
<pb:KR2k0041_WYG_081-13a>¶
　　閆祚茂　祚盛(長垣人黄河水決茂盛奉母至劉家口舟覆母沒於水二人呼天呌號同¶
奮躍入出沒波濤間者數里竟負母而出母子皆無恙云方入水時如有物慿焉者人以為孝感所¶
致云)¶
¶
　　于世俊(長垣人父南極為于光宗毆死俊時年幼欲報未能乃礪刃以俟越數年遇於酒家誘之¶
醉碎其首投縣願抵令嘉其孝詳請釋免)¶
¶
　　李立春(南樂人孝行純至父母没俱廬墓三年康熙三年)¶
¶
　　(旌表建坊)¶
¶
　　魏體仁(南樂人貢生官永清訓導性至孝母谷患癱症侍奉十三年未嘗解衣而寢父殁庶母楊¶
<pb:KR2k0041_WYG_081-13b>¶
氏羅氏皆從死比葬族人以祖瑩屢䝉諭祭執妾不從葬之説相難體仁以雙烈殉節惟願相從¶
地下倘不附葬既辜雙烈苦心亦重傷父意乃别建新塋附葬焉識者咸以為當體仁尚風節嚴取¶
予邑令田慶曽重其人貽金五十以資膏火辭曰生雖貧廩糧館穀可供朝夕不敢拜嘉恵竟不受¶
善松雪書法能詩為王阮亭申鳬盟諸前軰所稱許著有一枝堂詩集客吟續稿康熙五十三年祀¶
郷賢子㟲順治丙戍進士)¶
¶
　　宣化府¶
¶
　　金¶
¶
　　殷　禮(宣徳人性至孝鬻薪自給顧日求甘㫖奉親貞祐中元兵陷宣徳下令盡殺老者禮念父¶
<pb:KR2k0041_WYG_081-14a>¶
必不免乃伏其父於身下自以兩手據地引頸就刃項腦中二刀幸不死後二日復下令無老幼盡¶
殺㑹禮以善舞被選已行至蔚州矣聞父死潛歸求屍得之負以渉河水傷脛至血出發母塜下屍¶
封識之後以功得漢軍千戸子尚古尚質皆至顯官)¶
¶
　　明¶
¶
　　胡　厫(宣府人父母殁結廬墓側晨昏哀奠不輟又自負土為塋植木成林三年成大塜監司上¶
其事詔旌之)¶
¶
　　宋　疆(懷安人嘉靖己酉母韓氏殁廬墓三年泣血未嘗見齒父虎病卒復哀毁如母喪)¶
¶
　　王國勲(開平衛人由指揮同知歴遷總兵官父殁請如文臣例終制不許毁瘠㡬不勝喪事繼母¶
<pb:KR2k0041_WYG_081-14b>¶
葛盡孝終身如一日雅重儒術士大夫翕然稱之)¶
¶
　　王　全(開平衛人父卒哀毁甚穴地墓傍以居躬伐薪陶甓誓完父墓其母兄往視則相見哭妻¶
來供饘粥則避云)¶
¶
　　張　榮(龍門所人幼而喪母哀毁如成人事繼母姚言動無乖忤姚色稍不豫榮即自悲酸姚亦¶
和容以待視之不啻如已出父殁未窆隣失火將延其家榮傾貲求人舁棺而號曰天乎何酷我父¶
若此倐風反火息貲亦不損人以為孝感云)¶
¶
　　王道成(保安衛人性至孝母病侍奉湯藥寢食俱廢及殁哀毁逾禮勞瘁病卒妻李氏亦絶粒以¶
殉事閒詔旌其門並立祠祀之)¶
¶
<pb:KR2k0041_WYG_081-15a>¶
　　杜　璽(萬全右衛人以貢入太學父殁祭葬如禮將為廬墓計或勸之曰如邊患何璽曰天果欲¶
死吾雖城居焉避竟守廬三載乃還)¶
¶
　　劉長治(懷來衛庠生父孔英任大同衛經歴歸闖逆之變索勒紳宦助餉非刑追比孔英匿山中¶
捕之急長治挺身代父拷掠備至瀕死者數四㑹賊敗乃免直指旌其門)¶
¶
　　本朝¶
¶
　　李　浚(字宣明西寧人貢生任新河訓導有孝行父殁哀泣廬墓有嘉禾之感　英王西征浚嘗¶
以二千金輸助軍需其他倡義急公類如此順治二年祀郷賢)¶
¶
　　李　濬(字文明西寧人由庠生入太學父齊松宦蜀留事祖母克盡孝養尤慷慨有義行順治初¶
<pb:KR2k0041_WYG_081-15b>¶
大同鎮帥首亂從弟源與其母俱陷圍城濬以芻粟助官軍且奉牛酒犒師因達其衷弟與母賴以¶
無恙罪人既得脩城掩骼招集流亡後歸里築洋河䕶隄成桑乾浮梁行義益力弟灝字亘明順治¶
甲午武舉㑹邑中旱災廵撫于成龍就賑粟不繼灝請効汲長孺故事暫借倉儲至秋請償成龍大¶
喜從其言所活數萬人康熙初兄弟並祀郷賢)¶
¶
　　李雲華(蔚縣人為諸生事親至孝親殁每設祭悽愴流涕數十年如一日撫再從孤弟及兄遺孤¶
分甘讓肥一體無間伯早亡乏嗣伯母王氏李氏苦節三十餘年生養死葬靡不如禮籲)¶
¶
　　(恩建坊旌表以完其節邑有宋女未嫁死烈奉㫖旌門力為經紀邑丞張妻袁氏以死殉夫例格不得請¶
為徴詩歌美之與宋女彚鋟一編題曰蔚蘿雙烈集其樂成人美如此以子貴　贈戸部員外郎祀)¶
¶
<pb:KR2k0041_WYG_081-16a>¶
　　(郷賢)¶
¶
　　李振藻(蔚縣人歴官刑部郎中性孝友品行峻卓有功名教值宣府嵗災自蔚運粟數千石至宣¶
賑濟全活數萬至今徳之子旭升官吏部尚書　贈如其官康熙四十一年祀郷賢)¶
¶
　　李映乾(振藻季子字竒生嵗貢生五嵗喪母盡哀盡禮如成人既長終身孺慕弗衰一門友愛伯¶
兄冡宰旭升仲兄庶常暄亨有疾籲天請代暄亨殁哀慟過甚致疾而卒葢其天性純至如此至其¶
立身行已忠信誠樸樂善好施尤為郷國推重云)¶
¶
　　苗發興(宣化人家貧甚路獲保安州生員宗澤儒遺失衣物行李約十餘金訪覓付還堅不受謝¶
雍正十二年總督李衛上其事遵酌議賞給銀三十兩)¶
¶
<pb:KR2k0041_WYG_081-16b>¶
　　易州¶
¶
　　明¶
¶
　　李得成(淶水人幼孤母張氏明初避兵溺死得成卧水求得其尸塑父母像於中庭與妻事之惟¶
謹洪武十九年舉孝亷三十七年旌其門永樂中歴官陕西右布政司)¶
¶
　　謝定住(廣昌人永樂十一年定住年十二家失牛隨母尋之至村西忽虎躍出母方抱幼子定住¶
以牛鞭擊虎退取弟抱之扶母而行虎復追噬定住又取石奮擊虎遂去母子三人皆獲全侍郎霍¶
方上其事帝召見親問嘉其孝勇賜鈔米并旌其門)¶
¶
　　髙　鑑(廣昌人舉郷試潜心經史深㑹理窟親沒廬墓三年以襟包土築墳塜髙如邱後官至花¶
¶
<pb:KR2k0041_WYG_081-17a>¶
　　馬池布政司叅議)¶
¶
　　張甫明(易州人父在時與叔鏞既異産三十餘年後鏞食不支貸帛以給甫明曰我家自足給人¶
何貸他人物乎遂去墻垣盡以家資匙鑰簿籍送叔及兄掌之畧無難色郷人異之)¶
¶
　　冀州¶
¶
　　宋¶
¶
　　王　翰(南宫人母失明翰自抉右目睛補之母目如故淳化中詔賜粟帛)¶
¶
　　本朝¶
¶
　　吳仲廣　仲大　祥瑞(棗强人兄弟也順治年父為族姪毆死三子俱幼不能報¶
<pb:KR2k0041_WYG_081-17b>¶
及長乃各持挺擊死殺父者爭首繫獄後皆獲釋當三子入獄時家窶甚三子婦竭織紡以供給之¶
五年不懈一門孝義逺近稱之)¶
¶
　　陳隨時(冀州人有孝行每逢令節歩行赴祖塋輙泣下無異孺子三世同居無間言嵗䘲有田數¶
十頃徧生稷禾悉招無食者自行採取全活甚衆以子秉彛貴　贈兵部郎中祀郷賢)¶
¶
　　張　桐(棗强人家貧教授生徒所得館金悉以進父曲意承志務得懽心父久病侍側夜卧一木¶
杌衣不解帶以為常及殁哀毁欲絶逢忌祭必號慟終身不變雍正四年)¶
¶
　　(旌表祀郷賢)¶
¶
　　賈維正(武邑人貢生好義勇爲康熙間捐脩本縣學宫製偹祭器購買古今書籍并)¶
¶
<pb:KR2k0041_WYG_081-18a>¶
　　(聖祖仁皇帝欽定佩文齋咏物詩貯尊經閣雍正十年學使者吳應棻上其事恩¶
賜七品頂帶以旌之)¶
¶
　　髙文友(南宫人母病祝天願損已年以益母壽母疾以愈及母亡包土築墳廬墓三年卒年八十¶
有六雍正十一年旌表)¶
¶
　　趙州¶
¶
　　隋¶
¶
　　李士謙(字子約趙郡平棘人幼孤事母孝其伯父瑒稱曰吾家曽子也家故富以賑施為務有兄¶
弟分財不均至相閱訟士謙聞而出財補其少者令與多者相埓兄弟更相推讓卒為善士嘗出粟¶
<pb:KR2k0041_WYG_081-18b>¶
數千石以貸郷人值年穀不登悉燔契又出糧種分給貧乏農民徳之撫其子孫曰此李叅軍遺恵¶
也及卒㑹葬者萬餘人相與樹碑於墓)¶
¶
　　宋¶
¶
　　曹　遵(趙州人六世同居真宗時旌表)¶
¶
　　元¶
¶
　　劉安世(栢郷人父才有篤疾百藥不效安世中夜潛外墅南石橋冰上冰融三寸許即以瓶取水¶
飲父父曰此水殊不同味與藥數日病痊人謂誠孝所感)¶
¶
　　明¶
¶
<pb:KR2k0041_WYG_081-19a>¶
　　程仲良(趙州人正徳初嵗饑良出粟七百石又勸張貴王纘各出粟五百石賑濟事聞奉詔奨諭¶
人以為榮良曰吾不能長活溝壑之人而濫膺天寵心實不安敢以為功哉聞者感服)¶
¶
　　蔡　靉(字天章寧晉人嘉靖進士授行人選御史剛直敢言與楊爵等同繫獄罷歸居家敦孝弟¶
教授生徒脩學宫置膳田三十頃以助貧生婚喪置三小學膳田舉行郷約以教子弟捐養濟院義¶
塜田以恤孤獨善行彰著人稱洨濱先生)¶
¶
　　本朝¶
¶
　　魏裔慤(栢郷人大學士裔介之弟官陜西平凉府知府性純孝年踰八十逢祖先父母忌祭雖歩¶
履艱難必親拜嗚咽涕泗彌日辛未旱災出粟濟貧戊寅又遭冰雹捐粟千餘石全活甚衆直撫榜¶
<pb:KR2k0041_WYG_081-19b>¶
其門曰當代仁人尤邃於學手一卷不釋所著有史學彚纂名物䝉求性理字訓四書集成易經集¶
成極言數編等書康熙五十三年祀郷賢)¶
¶
　　趙　瓚(栢郷人事母至孝一日晨起出汲歸見有虎直入曵其母出瓚以手持匾擔奮力擊之虎¶
竟捨母而去乃適縣率健丁至射殺之撫院于成龍給匾奬勵曰殺虎救母)¶
¶
　　深州¶
¶
　　北魏¶
¶
　　崔孝政(字季讓博陵安平人光州刺史挺之子十嵗父亡號哭不絶見者為之悲傷喪紀之禮特¶
所留情)¶
¶
<pb:KR2k0041_WYG_081-20a>¶
　　李　几(博陵安平人七世同居共財家有一百九十八口長幼濟濟風禮著間至於作役卑㓜競¶
集郷里無不歎羙)¶
¶
　　馬八龍(武强人輕利重義武遂縣尹靈哲亡於軍中八龍奔起負屍而歸以家財殯葬撫其遺孤¶
恩如所生州郡表列詔旌其門)¶
¶
　　唐¶
¶
　　劉君良(瀛州饒陽人四世同居門内斗粟尺帛無所私隋末荒饉妻勸異居君良斥去之曰爾破¶
吾家召兄弟流涕以告深州别駕楊𢎞業至其家凡六院共一庖子弟皆有禮節咨歎而去值郷亂¶
人共依之衆築為堡因號義成堡貞觀六年表異門閭)¶
¶
<pb:KR2k0041_WYG_081-20b>¶
　　五代晉¶
¶
　　李自倫(深州人為本州司功叅軍髙祖訓訓生燦燦生則則生忠忠生自倫自倫生光厚六世同¶
居天福四年勅以所居飛鳬郷為孝義郷匡聖里爲仁和里旌表門閭)¶
¶
　　宋¶
¶
　　邢神留(深州陸澤人父作吏坐死神留年十六詣吏求代父抵罪州以聞特詔減死)明¶
¶
　　郭　𢎞(安平人正統七年嵗歉穀貴𢎞首出米麥六百七十石助賑賜勅奬諭勞以羊酒旌為義¶
民)¶
¶
<pb:KR2k0041_WYG_081-21a>¶
　　耿　寛(饒陽人自寛以上七世同居成化中旌表)¶
¶
　　王世泰(深州人謝姓之厮養也崇禎戊寅城破與謝氏女同被擄兵令泰與女婚不從以死脇之¶
終不從兵感其誠事得已後泰終挈女潛遁送歸謝氏州人髙之)¶
¶
　　本朝¶
¶
　　時見新(深州人事繼母至孝年荒家貧甘㫖不給至鬻其子復鬻其女妻李氏亦無難色怨言州¶
人稱之)¶
¶
　　杜盡誠(深州人性至孝傭工養親人有勸之娶者曰吾竭力以養親尚恐不給安有餘力以畜妻¶
子乃為弟娶婦曰弟有室母可無并臼之勞閭黨稱其孝友)¶
¶
<pb:KR2k0041_WYG_081-21b>¶
　　六指兒(深州孝童也姓劉氏八歳而孤至十歳母患癱症卧床童晝夜扶持母憫其勞諭使暫出¶
旋出旋返如是兩年如一日及母殁長號不止人共憐之後依伯母居亦怡順惟謹偶語及父母輙¶
哀泣不食以故家人皆諱而不言)¶
¶
　　張環竒(字子佩深州人登康熙甲子郷試事父母惟謹居喪哀毁成疾不自以為病事事勉行如¶
禮發引時病已篤墓去城四千里猶引紼歩號既窆乃歸逾月而卒郷黨多其死孝)¶
¶
　　李如玉(深州人正定府學生父病醫藥不痊如玉焚香祝天願損己年以益父壽遂愈後父又患¶
左目失明復禱神願借已一目以全父目目竟復明人以為孝感)¶
¶
　　王之俊(深州人性至孝父母殁廬墓不歸前後十六年卒年七十餘歳康熙間)¶
¶
<pb:KR2k0041_WYG_081-22a>¶
　　(旌表)¶
¶
　　張潛養(安平人性孝友訓子有家法仁心義施為一時所仰重以子倬貴　贈按察司副使康熙¶
五十五年祀郷賢)¶
¶
　　張　鎮(武强人性至孝父病疫湯藥必親已亦染疾猶奉侍不倦母患癰憂思廢寢食籲天求代¶
母旋愈壽九十猶孺子慕至今人稱孝子遇飢歳設法拯救率以為常解&KR0504;濟困逋券悉畀火中廵¶
撫于成龍以一門好善題旌建坊所著有理數家傳行世以子貴　贈寜波知¶
府康熙三十一年祀郷賢)¶
¶
　　張星耀(鎮之子由中書累官浙江寜波府知府事親純孝父患背疽焚香禱祝夢有神醫以甘露¶
<pb:KR2k0041_WYG_081-22b>¶
洒之患即旋愈之寜日母羅不願偕住留妻子養焉每遣人起居遥望再拜嗚咽不勝歴七年如一¶
日季弟自㓜失明父欲令披緇涕泣懇留完婚訓以文義或有過輙代為受杖積俸置義田二百餘¶
畆量所出以給貧乏居官清正誡子曰吾以清白貽汝也所著有行知集周易圖説等書康熙四十¶
四年祀郷賢)¶
¶
　　劉懷志(武强人性至孝十嵗父殁執喪如成人立身端嚴人有不善常畏其知爭競者每得一言¶
而解有徭役與邑民均之雖親丁未嘗占免一人人尤服其公正所著有尚書解康熙五十一年祀¶
郷賢子謙丙辰進士官左都御史諴戊午舉人蔚縣教諭孫自溥自潔俱壬午舉人)¶
¶
　　定州¶
¶
<pb:KR2k0041_WYG_081-23a>¶
　　唐¶
¶
　　支叔才(定州人隋术荒饉夜丐食野中還進母母為賊所執告以情賊憫其孝為之解縳母病叔¶
才吮瘡注藥及亡廬墓有白鵲止其傍髙宗時表其家)¶
¶
　　張　務(曲陽人父恪試兵曹叅軍務幼聰敏博經史父喪廬墓晨夕哀號泪盡成血有羣鳥集其¶
廬彩雲見於上諸侯以聞詔褒之未及而卒)¶
¶
　　談　英(曲陽人大中六年居祖喪廬於墓惻翔禽多集彩雲忽現卒葬縣治北後人因名其地曰¶
孝墓郷)¶
¶
　　明¶
¶
<pb:KR2k0041_WYG_081-23b>¶
　　李熙登(曲陽人舉成化癸邜郷試父喪廬於墓側感盗送米縣令聞而異之以純孝表其閭後官¶
山西沁州判卒於官)¶
¶
　　王　達(定州人父喪廬墓盗取其衣越日復還之曰君孝子吾不忍也𢎞治中旌表)¶
¶
　　本朝¶
¶
　　郝大鈁(字聲逺定州人性孝友徳器粹然終身喜愠不形於色精神所鍾惟在著書樂善所撰同¶
然集四卷皆經濟實學以恩貢生考授通判累　贈光禄大夫康熙十一年祀郷賢)¶
¶
　　王　録(字入彀定州人生七月而母亾事父與繼母曲承意志咸得歡心以産讓弟暨代雪寃誣¶
諸竒節一時欽服康熙四十八年旌表祀郷賢子世祥字嘉菴辛酉舉人郷黨比之彦方亦¶
<pb:KR2k0041_WYG_081-24a>¶
祀郷賢孫之樞乙丑進士)¶
¶
　　宋時化(深澤人生員己年漸髙恐形父母衰老棄杖作嬰兒狀以求親歡父病禱於天願以身代¶
父亦壽至九十餘歳父母殁馬鬛既封悲號哀鳴有羣烏翔繞不去享壽百歳雍正十年)¶
¶
　　(旌表)¶
¶
　　孫國頴(定州人家貧母老盡力奉養有祁州生員李永發販棉失驢負錢七千七百五十文昏夜¶
走入國頴家國頴令母守之同弟國竒遍覔永發認還却謝不受雍正十二年總督李衛上其事遵)¶
¶
　　(㫖酌議賞給銀二十兩)¶
¶
<pb:KR2k0041_WYG_081-24b>¶
¶
¶
¶
¶
¶
¶
¶
¶
　　畿輔通志卷八十一¶
¶
