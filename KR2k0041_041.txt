# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:17.775829
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 41
<pb:KR2k0041_WYG_041-1a>¶
　　欽定四庫全書¶
¶
　　畿輔通志卷四十一¶
¶
　　闗隘¶
¶
　　正定府¶
¶
　　白馬闗　在正定縣西北唐書地理志鎮州有白馬¶
闗方輿紀要闗臨滹沱河旁有白馬岡因名金大¶
定中滹沱河決白馬岡闗始廢¶
¶
　　故闗　在井陘縣西三十五里唐書長慶元年裴度¶
<pb:KR2k0041_WYG_041-1b>¶
出故闗討王庭凑方輿紀要自山西道出井陘此¶
為控扼之要自昔置闗於此正統二年修築闗城¶
分兵防戍嘉靖二十二年更營新城二十三年設¶
叅將益兵防禦自是常為要地闗隘攷故闗南北¶
山坂囘環南連贊皇元氏外通平定樂平所轄口¶
凡三十有六府志¶
¶
　　本朝順治初設守備戍守康熙三十九年改設叅將¶
¶
　　娘子闗　在井陘縣西三十里故闗北相傳唐平陽¶
<pb:KR2k0041_WYG_041-2a>¶
公主駐兵於此因名胡三省通鑑注井陘娘子闗¶
西出即是平定州方輿紀要明嘉靖二十一年增¶
置官兵築城為固與故闗相唇齒¶
¶
　　井陘闗　在井陘縣井陘山上與獲鹿縣接界淮南¶
子天下九塞井陘其一史記秦始皇本紀十八年¶
大興兵攻趙王翦將上地下井陘漢書陳餘傳趙¶
王復使李良畧太原至石邑秦兵塞井陘未能前¶
寰宇記井陘山甚險固李左車説陳餘曰井陘車¶
<pb:KR2k0041_WYG_041-2b>¶
不得方軌騎不得成列請守之餘不從即此通鑑¶
晋太元十八年後燕慕容纘等分道出井陘攻晋¶
陽二十一年魏主珪伐後燕潛自晋陽開韓信故¶
道遂出井陘趨中山唐書地理志鎮州獲鹿有井¶
陘闗一名土門闗元和志鎮州獲鹿井陘口縣西¶
南十里即太行八陘之第五陘也四面髙中央下¶
似井故名舊唐書肅宗本紀至徳元載命郭子儀¶
分兵出井陘定河北五代史梁開平四年晋王存¶
<pb:KR2k0041_WYG_041-3a>¶
朂命周徳威引兵出井陘屯趙州宋史太宗本紀¶
太平興國二年車駕自太原幸常山由土門路金¶
史太宗紀天會四年宋种師中以兵出井陘完顔¶
和尼敗之方輿紀要明初兵自正定而西入井陘¶
下平定州盖太行為控扼之要井陘又當出入之¶
衝或以為即故闗故闗盖井陘西出之道耳¶
¶
　　龍泉闗　在阜平縣西七十里有上下二闗相距二¶
十里方輿紀要下闗正統二年建景㤗二年又於¶
<pb:KR2k0041_WYG_041-3b>¶
迤西北築上闗城天順成化間皆添設官兵戍守¶
嘉靖二十五年改築闗城守禦益密闗隘攷龍泉¶
闗東北至倒馬闗百五十里西至山西五臺縣百¶
八十里自闗南北沿山西界各數百里所屬隘口¶
六十餘處皆與山西分列官軍戍守¶
¶
　　泉水頭口　在井陘縣西南九十里北至故闗六十¶
里闗隘攷自泉水頭以下凡二十三口俱為故闗¶
南路而泉水頭備禦尤切明嘉靖二十一年特設¶
<pb:KR2k0041_WYG_041-4a>¶
官兵防守¶
¶
　　達滴崖口　在井陘縣西北五十里娘子闗西北與¶
山西盂縣接界東南至故闗六十里闗隘攷自達¶
滴崖以下凡十二口為故闗北路正統四年達滴¶
崖置戌嘉靖二十四年復增兵防禦¶
¶
　　大石板溝口　在元氏縣西六十五里北至倒馬闗¶
三百六十五里有土城又短嶺口在縣西北七十¶
里蒼巖道嶺口在縣西北八十五里俱有石墻一¶
<pb:KR2k0041_WYG_041-4b>¶
道明嘉靖中俱置戍¶
¶
　　葦泊嶺口　在元氏縣西八十里北至故闗八十里¶
有城明正統四年設嘉靖中增兵戌守又青峪嶺¶
口在縣西七十里亦有城置兵戌守¶
¶
　　車孤駝口　在靈壽縣西一百五十里北至龍泉闗¶
一百四十里明正徳二年建城置戌¶
¶
　　白草溝口　在靈夀縣西一百四十里北至龍泉闗¶
一百二十里明正統二年置戍¶
¶
<pb:KR2k0041_WYG_041-5a>¶
　　惡石口　在平山縣西北百四十里滹沱河自山西¶
經此入縣界川原平敞最為要害明景泰三年築¶
城置戌¶
¶
　　鷂子崖口　在平山縣西北二百里北至龍泉闗一¶
百七十里明正統九年設嘉靖中增兵守禦闗隘¶
攷自鷂子崖以下凡二十四口為龍泉中路¶
¶
　　十八盤嶺口　在平山縣西一百二十里東北至龍¶
泉闗三百里明正統二年築城置戍嘉靖中增兵¶
<pb:KR2k0041_WYG_041-5b>¶
防守闗隘攷自十八盤以下凡二十一口為龍泉¶
南路而十八盤口尤為要害¶
¶
　　陡撞溝口　在阜平縣西北一百里南至龍泉闗四¶
十里明嘉靖二十二年置闗隘攷自陡撞溝以下¶
凡二十一口為龍泉北路¶
¶
　　吴王口　在阜城縣西北一百里東北至倒馬闗三¶
百二十里明𢎞治十二年築城置戍闗隘攷自吴¶
王口以下凡十九口為倒馬南路¶
¶
<pb:KR2k0041_WYG_041-6a>¶
　　落路口　在阜平縣東北一百五十里東北至倒馬¶
闗九十里明正統四年築城置戍闗隘攷自落路¶
口以下亦屬倒馬闗南路¶
¶
　　狼牙口　在阜平縣東北一百里東接曲陽縣界去¶
倒馬闗六十里三闗外墻至此與内墻合為一方¶
輿紀要元太祖十二年金將張柔趨中山與戰於¶
狼牙口即此¶
¶
　　黄沙嶺口　在贊皇縣西北黄沙嶺下北去故闗一¶
<pb:KR2k0041_WYG_041-6b>¶
百里有廵司¶
¶
　　後溝口　在贊皇縣西南十里至故闗一百十里至¶
龍泉闗五百十里至倒馬闗六百八十里道里記¶
内三闗邊墻至後溝口而始竟云¶
¶
　　城上堡　在欒城縣北二十里今名冶河堡又縣南¶
十里有東鞏堡東十二里有城郎堡西十五里有¶
陳村堡為縣四境之捍衛¶
¶
　　賈老營堡　在行唐縣南十五里又縣北二十里有¶
<pb:KR2k0041_WYG_041-7a>¶
羊觀村堡¶
¶
　　慈峪鎮　在靈夀縣北五十里舊置廵司於乂口頭¶
鎮後移此仍名乂口頭廵司有土城防守¶
¶
　　囘舍鎮　在平山縣西二十里明嘉靖二年築今復¶
修治¶
¶
　　郭蘇鎮　在平山縣西北四十里有土城明嘉靖中¶
築¶
¶
　　天長鎮　在平山縣滹沱河東北方輿紀要唐景福¶
<pb:KR2k0041_WYG_041-7b>¶
初李克用及義武帥王處存合兵攻成徳帥王鎔¶
抜天長鎮即此¶
¶
　　兩嶺口鎮　在行唐縣西北七十里有廵司¶
¶
　　嘉祐鎮　在行唐縣東金史地理志行唐有嘉祐鎮¶
縣志縣東有嘉牛鎮盖即嘉祐之訛¶
¶
　　茨溝營　在阜平縣西北百二十里吴王口外舊曰¶
茨溝村南有扒背銀河村胡家莊栁樹村天橋兒¶
蓮子崖等處山中皆産礦砂明嘉靖二十五年礦¶
<pb:KR2k0041_WYG_041-8a>¶
徒嘯聚於此設廵司防守¶
¶
　　本朝設守備以時稽察¶
¶
　　白眉寨　在井陘縣西南三十五里據山為險形勢¶
雄峻有天橋樵採者仄足而渡又西南為牛欄寨¶
亦曰牛山寨四面陡絶上有清泉流繞又五峰寨¶
在故闗東北三十里有五峰相峙故名又陳山寨¶
亦在故闗北髙峻﨑嶇險不可攀¶
¶
　　方嶺寨　在獲鹿縣西南西屏山麓又髙公塞亦在¶
<pb:KR2k0041_WYG_041-8b>¶
縣西南三十七里¶
¶
　　三公寨　在元氏縣西七十里其相近有鹿臺等十¶
餘寨皆連接山西界¶
¶
　　瑜珈寨　在平山縣西八十里孤峰揷雲宛在天表¶
下視三門塞如培塿¶
¶
　　三門寨　在平山縣西百里山勢險峻峰頂平曠又¶
仙人寨叚樹寨韓信寨皆在縣西又林山寨在縣¶
北二十里¶
¶
<pb:KR2k0041_WYG_041-9a>¶
　　神臺寨　在阜平縣西北吴王口外又火頭寨亦在¶
縣西¶
¶
　　天臺寨　在贊皇縣南三十里其山壁立絶頂有二¶
泉又石人寨在縣西六十里雙門寨在縣西北五¶
十里¶
¶
　　紅子店　在平山縣西六十里有集¶
¶
　　本朝順治十年築石墻為衛又南店在縣北三十里亦¶
有集¶
¶
<pb:KR2k0041_WYG_041-9b>¶
　　半璧店　在行唐縣南十里有墩臺¶
¶
　　宋曹村集　在元氏縣東南二十里其西有堡周一¶
里許眀成化中築又南集在縣西北四十里明季¶
於村西北角築堡¶
¶
　　范臺村　在欒城縣東十里有舊臺址范水出焉¶
¶
　　下口村　在平山縣西一百二十里明洪武中置廵¶
司今裁¶
¶
　　南蘇堡　在新樂縣東南三十里又壘頭堡在縣東¶
<pb:KR2k0041_WYG_041-10a>¶
十五里張家莊堡在縣西南四十里馬頭舖堡在¶
縣南二十五里四堡俱有城池墩臺為戌守之地¶
¶
　　東里堡　在晉州南二十五里又總管堡在州南四¶
十里¶
¶
　　城堡　在晉州東北二十里又東十八里有小侯橋¶
堡¶
¶
　　東村堡　在無極縣西南三十里又縣東有流村堡¶
西有北蘇堡北有郭莊堡¶
¶
<pb:KR2k0041_WYG_041-10b>¶
　　許春壘　在藁城縣西北隋書地理志九門有許春¶
壘府志在九門故城南¶
¶
　　平將軍壘　在藁城縣北十二里明建文中平安屯¶
兵處¶
¶
　　义頭村　在藁城縣西北七十里舊置廵司於此今¶
廢¶
¶
　　順徳府¶
¶
　　黄榆闗　在府西北五十里黄榆嶺上石磴盤旋形¶
<pb:KR2k0041_WYG_041-11a>¶
險道峻為衝要地明正統間設重兵防守於此今¶
廢¶
¶
　　燒梁闗　在内邱縣西晉地道記中邱縣有燒梁闗¶
方輿紀要闗為昔控扼之處明時亦設兵於此戌¶
守¶
¶
　　馬嶺口　在府西北一百六十里居民千家山勢頗¶
險下有澗溝二十餘丈名曰鬼谷相傳為王詡藏¶
修處其南六十里為清風嶺口山勢髙聳盛夏無¶
<pb:KR2k0041_WYG_041-11b>¶
暑氣二口皆有闗墻為明時戍守處與黄榆闗相¶
犄角¶
¶
　　陳宋口　在府西黄榆嶺北薛居正五代史梁乾化¶
三年晉將周徳威自邢州陳宋口踰漳水而東方¶
輿紀要嶺下多陳宋二姓因以為山口之名也¶
¶
　　數道巖口　在沙河縣西一百五十里溝澗旋繞數¶
層故名其東十里為大嶺口其西三十五里為黄¶
背巖口皆有闗墻舊為兵防要口¶
¶
<pb:KR2k0041_WYG_041-12a>¶
　　鶴度嶺口　在内邱縣西百七十里山頂最髙惟鶴¶
可度故名其北二十五里為錦繡堂口又北十里¶
為雲凹口皆接山西樂平縣界¶
¶
　　黄寺堡　在邢臺縣西北四十里又宋家莊堡在縣¶
西北一百里俱明時大名兵備防秋處¶
¶
　　原莊堡　在鉅鹿縣西南十五里徃來所經商旅輻¶
集舊有小城可以守禦又張王疃堡在縣南上疃¶
村堡在縣北¶
¶
<pb:KR2k0041_WYG_041-12b>¶
　　孝路堡　在廣宗縣南二十里周二里濠廣一丈又¶
有板臺堡在縣北二十五里周二里有竒濠廣一¶
丈五尺俱明嘉靖二十一年建¶
¶
　　金堤堡　在内邱縣東十里又官莊堡在縣東尹村¶
堡在縣北清修堡在縣西北皆明嘉靖二十年知¶
縣杜世爵建¶
¶
　　綦陽鎮　在沙河縣西四十里九域志沙河縣有綦¶
村鎮鐵冶務金史地理志沙河縣鎮一綦陽舊志¶
<pb:KR2k0041_WYG_041-13a>¶
宋皇祐四年置鐵冶司於此有冶神祠¶
¶
　　常河鎮　在平鄉縣東北其相近又有節固髙阜二¶
鎮皆明嘉靖二十一年築堡¶
¶
　　團城鎮　在鉅鹿縣東北四十里金史地理志鉅鹿¶
縣鎮一團城舊志民居環繞如團故名¶
¶
　　銅馬鎮　在鉅鹿縣北七里漢光武破銅馬賊處也¶
縣志鎮有銅馬祠祀漢將馬武¶
¶
　　新店鎮　在任縣東三十五里金史地理志任縣鎮¶
<pb:KR2k0041_WYG_041-13b>¶
一新店¶
¶
　　腰水寨　在府城西北黄榆嶺口地極髙峻其上平¶
濶惟一徑可通腰半有水因名¶
¶
　　香爐寨　在府城西北百里黄榆嶺北峰巒髙峻狀¶
如香爐其北即贊皇縣界¶
¶
　　秦王寨　在沙河縣西北九十里相傳秦王敗竇建¶
徳於此¶
¶
　　東新寨　在南和縣北又有西新舊果新果八角等¶
<pb:KR2k0041_WYG_041-14a>¶
寨¶
¶
　　石門寨　在内邱縣西北晉地道記中邱縣有石門¶
寨方輿紀要五代初晉王存朂自石門趨鎮州即¶
此¶
¶
　　戴家砦　在沙河縣西一百里形勢髙峻止一徑可¶
通其上平原廣濶中有一池雖旱不涸¶
¶
　　宣務柵　在唐山縣西北宣務山下唐昭義鎮所置¶
戍守處也舊唐書會昌三年劉稹以澤潞叛詔諸¶
<pb:KR2k0041_WYG_041-14b>¶
道兵進討成徳帥王元逵奏㧞其宣務栅因進攻¶
堯山方輿紀要栅在堯山東麓與縣相唇齒¶
¶
　　唐店　在廣宗縣南五代梁乾化三年鎮冀將王徳¶
明自臨清攻宗城下之梁魏州帥楊師厚伏兵唐¶
店邀擊徳明大敗即此¶
¶
　　西王社　在邢臺縣西七十里明崇禎六年設廵司¶
於此¶
¶
　　廣平府¶
¶
<pb:KR2k0041_WYG_041-15a>¶
　　臨洺闗　在府城西五十里本隋臨洺縣治宋元祐¶
中廢為鎮明嘉靖間重築新城設分司通判舊有¶
廵司今裁¶
¶
　　車騎闗　在州北三十里有城明𢎞治十四年築舊¶
置廵司今裁¶
¶
　　石牌口　在永年縣西二十里¶
¶
　　牛家堡　在永年縣南二十里¶
¶
　　香城固堡　在曲周縣東北六十里接威縣界又大¶
<pb:KR2k0041_WYG_041-15b>¶
目寨堡在縣東七十里接山東臨清州界又侯村¶
堡在縣東南四十五里接山東邱縣界又大砦堡¶
在縣東北一百里接清河縣界¶
¶
　　馬羅堡　在曲周縣東北五十里元時安仁鎮明改¶
今名¶
¶
　　南陽堡　在肥鄉縣東三十五里又毛演堡在縣北¶
十八里¶
¶
　　郭方堡　在成安縣東二十里又鄭家莊堡在縣東¶
<pb:KR2k0041_WYG_041-16a>¶
南二十五里又閻村堡在縣東北十八里又北漳¶
堡在縣西北十二里¶
¶
　　焦家堡　在廣平縣西北三里又孟固堡在縣西十¶
里俱有燧臺¶
¶
　　東韓村堡　在廣平縣東十八里又平固堡在縣東¶
三十里亦俱有燧臺¶
¶
　　河沙堡　在邯鄲縣東南二十五里又王化堡在縣¶
北二十里戸村堡在縣西二十里俱有城置戌¶
¶
<pb:KR2k0041_WYG_041-16b>¶
　　邵固堡　在威縣東宋崇寜中嘗移廣宗縣治此又¶
七級堡在縣北章華堡在縣東北¶
¶
　　浮圖店堡　在雞澤縣西十八里堡城周三里又小¶
寨堡在縣南十八里周四里外皆有濠¶
¶
　　謝爐堡　在清河縣東南十二里堡城周一里有竒¶
髙二丈外有池商民輳集又蓮塜堡在縣東北二¶
十五里髙廣與謝爐等¶
¶
　　王家莊堡　在磁州南¶
¶
<pb:KR2k0041_WYG_041-17a>¶
　　黄龍鎮　在府城西南通鑑唐光化三年朱全忠將¶
葛從周擊洺州自鄴縣渡漳水營於黄龍鎮金疆¶
域圖永年縣有黄龍鎮¶
¶
　　大繇鎮　在永年縣東二十五里又曲陌鎮在縣北¶
三十里舊皆有城今圮¶
¶
　　新安鎮　在肥鄉縣西二十里又翟固鎮在縣東八¶
里新寨鎮在縣東三十里皆有堡¶
¶
　　平恩鎮　在曲周縣東南金史地理志曲周有平恩¶
<pb:KR2k0041_WYG_041-17b>¶
鎮府志今名程孟集¶
¶
　　新鎮　在廣平縣南十里¶
¶
　　大趙鎮　在邯鄲縣東九域志邯鄲縣有大趙鎮府¶
志縣東南二十里有代趙鎮盖即大趙之譌¶
¶
　　寜化鎮　在清河縣西南古黄河濵¶
¶
　　臨水鎮　在磁州西四十里又彭城鎮在州西十五¶
里冶子鎮在州西八十里又昭徳鎮在州西北臺¶
城鎮在州北¶
¶
<pb:KR2k0041_WYG_041-18a>¶
　　二祖鎮　在磁州東四十里¶
¶
　　舊店營　在肥鄉縣東十八里縣寄治於此又焦家¶
營在縣南十五里¶
¶
　　馮家營　在廣平縣南九里¶
¶
　　吴官營　在雞澤縣東八里今有集又孫家營在縣¶
南三十里¶
¶
　　二哥營　在清河縣東南四十里御河濵¶
¶
　　善兒寨　在永年縣東十二里又閻胡寨在縣東二¶
<pb:KR2k0041_WYG_041-18b>¶
十里張兒寨在縣南八里¶
¶
　　駙馬寨　在雞澤縣東二十里¶
¶
　　潘兒寨　在廣平縣東三十二里又縣東北二十四¶
里有周九寨三十里有常兒寨三十二里有新寨¶
三十五里有李官寨打虎寨四十里有王九郎寨¶
四十五里有孟思寨又縣西北三里有紀家寨縣¶
北三里有侯固寨¶
¶
　　黑闥壘　在府西南十里方輿紀要唐劉黑闥據洺¶
<pb:KR2k0041_WYG_041-19a>¶
州時所築因名¶
¶
　　油房集　在清河縣東二十五里御河濵為徃來孔¶
道¶
¶
　　陳義村　在府城東十里永年縣諸水皆由此流入¶
雞澤縣界¶
¶
　　張臺村　在威縣東北舊設經鎮廵司於此今裁¶
¶
　　大名府¶
¶
　　臺頭堡　在府城南門外方輿紀要其地有髙臺相¶
<pb:KR2k0041_WYG_041-19b>¶
傳為魏惠王拜郊臺¶
¶
　　儒家砦堡　在府西北四十里又黄金堤堡在府東¶
北三十里¶
¶
　　沙口堡　在魏縣東二十里西附邑東倚郡為衝要¶
之所明嘉靖中建¶
¶
　　主簿寨堡　在清豐縣東南三十里又許村堡在縣¶
西南三十里馬村堡在縣東北二十里城皆周一¶
里有竒可以守禦¶
¶
<pb:KR2k0041_WYG_041-20a>¶
　　慶祖堡　在開州西南二十五里又吕邱堡在州西¶
南五十里又井寨堡在州西北七十里衛水硝河¶
環其左右¶
¶
　　清河堡　在開州東又東有栁家屯堡文留堡又州¶
東南有八公橋堡徐鎮堡¶
¶
　　小灘鎮　在府城東北二十五里御河濵方輿紀要¶
自元以來為輓輸要道舊志河南漕運以此為轉¶
兑之所明初設廵司嘉靖三十七年又設税課司¶
<pb:KR2k0041_WYG_041-20b>¶
於此今省¶
¶
　　束館鎮　在府城東六十里以有束晳廟而名¶
¶
　　李固鎮　在魏縣東南通鑑唐文徳元年朱全忠自¶
白馬濟河下黎陽河李固三鎮九域志魏縣有李¶
固鎮¶
¶
　　雙井鎮　在魏縣東南三十里當漳衛合流之衝舊¶
有糧㕔為本縣收運處今改折色㕔廢¶
¶
　　北臯鎮　在魏縣西南三十里與廣平府成安河南¶
<pb:KR2k0041_WYG_041-21a>¶
彰徳府臨漳二縣接壤明嘉靖三十年築城¶
¶
　　囘龍鎮　在魏縣西南六十里相傳宋真宗回鑾經¶
此因名¶
¶
　　韓家鎮　在南樂縣東二十五里金史地理志南樂¶
縣有韓家鎮¶
¶
　　土樓鎮　在開州西方輿紀要劉宋永初末北魏將¶
奚斤拔宋滑臺進擊翟廣於土樓九域志灤州臨¶
河縣有土樓鎮¶
¶
<pb:KR2k0041_WYG_041-21b>¶
　　古定鎮　在開州東南六十里舊志舊置廵司俗稱¶
小濮州¶
¶
　　大岡鎮　在長垣縣東南七十里有廵司明洪武初¶
置¶
¶
　　蒲潭營　在魏縣西南四十里其相近有倉口申輞¶
郝村等營¶
¶
　　黄軍營　在東明縣西南明洪武初宜春侯黄彬屯¶
軍於此因名¶
¶
<pb:KR2k0041_WYG_041-22a>¶
　　羅兒寨　在清豐縣東二十里又沙閣寨岳兒寨漢¶
兒寨皆在縣東三十里又霍子寨山留寨皆在縣¶
東四十五里又縣東南有曼家寨及杜家胡家等¶
寨¶
¶
　　西店　在府西北三十里有集漳河舊經此¶
¶
　　杜勝集　亦曰杜勝砦在東明縣南六十里明𢎞治¶
六年設通判主簿各一員董理河務嘉靖中裁¶
¶
　　本朝順治年設守備一員把總二員并設廵司於此¶
¶
<pb:KR2k0041_WYG_041-22b>¶
　　裴子砦集　在東明縣南五十里與長垣縣連界¶
¶
　　白茅集　在長垣東一百二十里元賈魯治河始此¶
¶
　　歛盂聚　在開州東南左傳齊侯晉侯盟於斂盂即¶
此¶
¶
　　楊村　在開州西南十五里薛居正五代史梁貞明¶
五年晉王軍於徳勝王瓚據上游十八里楊村夾¶
河築壘方輿紀要村在州西南舊時大河要口也¶
¶
　　趙征村　在開州東北即宋六塔河口也宋至和中¶
<pb:KR2k0041_WYG_041-23a>¶
修六塔河内侍劉恢奏六塔河口乃趙征村於國¶
姓御名有嫌方輿紀要今其地亦名趙村舖¶
¶
　　宣化府¶
¶
　　飛狐闗　在蔚州東南與易州廣昌縣連界即飛狐¶
口也漢書酈食其説漢王曰請塞飛狐之口晉中¶
興書建興中劉琨自代出飛狐口魏氏土地記代¶
城南四十里有飛狐闗元和志蔚州飛狐縣以縣¶
北飛狐口而名寰宇記飛狐道北入媯州懐戎縣¶
<pb:KR2k0041_WYG_041-23b>¶
界即古飛狐口也明志飛狐口相傳有狐於紫荆¶
嶺食五松子成飛仙故名舊志飛狐口在蔚州東¶
南六十里北口在州南三十里¶
¶
　　隘門闗　在蔚州西南即古隘口也寰宇記蔚州隘¶
門山亦曰隘口壁立直上層崖刺天有古道極險¶
隘後魏明元帝置義倉於此明志隘門闗在蔚州¶
西南四十里今名石門口置廵檢司¶
¶
　　協陽闗　在保安州西南魏氏土地記下落城西南¶
<pb:KR2k0041_WYG_041-24a>¶
九十里有協陽闗西通代郡方輿紀要代郡今蔚¶
州境也¶
¶
　　美峪闗　在保安州南六十里明置美峪守禦千戸¶
所在保安衛西景泰二年移此其西南接蔚州界¶
¶
　　獨石口　在赤城縣東北一百里其南十里為獨石¶
城本元雲州之獨石地明初建城周六里有竒門¶
三宣徳五年移開平衛於此景㤗三年設上北路¶
叅將駐此¶
¶
<pb:KR2k0041_WYG_041-24b>¶
　　本朝康熙三十二年併衛於赤城縣仍設叅將駐防亦¶
曰獨石路口外為太僕寺牧厰察哈爾遊牧處及¶
阿霸垓諸旗分地¶
¶
　　張家口　在萬全縣東二十里其南五里為張家口¶
城明宣徳四年築周四里有竒門二嘉靖中改築¶
周三里有竒城外有池天崇間為互市之所¶
¶
　　本朝為張家口路設叅將駐防康熈二十九年增設副¶
將雍正三年增設張家口同知口外為禮部太僕¶
<pb:KR2k0041_WYG_041-25a>¶
寺牧厰及察哈爾官兵阿霸哈納爾等諸旗分地¶
¶
　　九宫口　在蔚縣東南四十里九宫山側明洪武九¶
年置廵司後廢又口東永寜松子二口明永樂十¶
三年塞¶
¶
　　興寜口　在蔚縣東北一百二十里明永樂中置廵¶
司天順間徙於北口今廢¶
¶
　　丁寜口　在西寜縣東南方輿紀要丁寜口相近又¶
有鰲魚水峪二口嘉靖中余子俊所云順聖川東¶
<pb:KR2k0041_WYG_041-25b>¶
城三隘是也¶
¶
　　岔道口　在延慶州南二十里明宣宗實録宣徳五¶
年廵邊駐蹕岔道方輿紀要自八達嶺而北地稍¶
平五里至岔道有二路一自懐來至宣府為西路¶
一自延慶州至四海冶為北路八達嶺為居庸之¶
噤吭岔道又八達之籓籬也舊志明嘉靖三十年¶
築城於此周二里有竒有西南北三門¶
¶
　　黑峪口　在延慶州東北方輿紀要口西為白草窊¶
<pb:KR2k0041_WYG_041-26a>¶
等處要衝也¶
¶
　　馬水口　在保安州西南一百六十里接淶水縣界¶
(詳保定府)又天津口在州東南與宛平縣接界¶
¶
　　沿河口　在懐來縣南一百三十里桑乾河口也接¶
宛平縣界(詳順天府)¶
¶
　　東城　在西寜縣東六十里本遼奉聖縣地明初廢¶
天順四年築城周四里有竒謂之順聖川東城為¶
戍守處¶
¶
<pb:KR2k0041_WYG_041-26b>¶
　　本朝初為宣府鎮南路康熈三十二年設守備駐此¶
¶
　　保安衛城　在懐來縣西北七十里明初為雷家站¶
景泰二年於此置保安衛¶
¶
　　本朝康熙三十二年以衛并入懐來縣設叅將駐此¶
¶
　　永寜城　在延慶州東四十里明永樂十一年置永¶
寜縣屬隆慶州十五年又於縣置永寜衛屬宣府¶
鎮¶
¶
　　本朝順治十六年并縣入衛康熈三十二年又併衛入¶
<pb:KR2k0041_WYG_041-27a>¶
延慶州今為永寜路都司駐守城周六里有竒門¶
四¶
¶
　　萬全左衛　在懐安縣東六十里元為宣徳府地明¶
洪武二十六年置萬全左衛三十年徙廢永樂二¶
年復還故治屬萬全都指揮使司¶
¶
　　本朝初屬宣府鎮西路康熈三十二年以衛地併入懐¶
安縣設守備把總駐此城周六里有竒門二¶
¶
　　龍門所　在赤城縣東三十里本元雲州之東莊地¶
<pb:KR2k0041_WYG_041-27b>¶
明宣徳六年設千戸所築堡周四里有竒門二萬¶
厯十八年設下北路叅將駐此¶
¶
　　本朝順治九年裁叅將設守備駐此¶
¶
　　雞鳴驛堡　在府城東南六十里明永樂十六年設¶
站於此因雞鳴山為名十七年因民堡增築周四¶
里有竒為鎮城入京要路¶
¶
　　本朝設把總駐守¶
¶
　　深井堡　在府城南少西六十里明正徳五年築周¶
<pb:KR2k0041_WYG_041-28a>¶
三里有竒設守備把總各一員¶
¶
　　本朝康熙三十二年裁守備¶
¶
　　葛峪堡　在府城北五十里明宣徳五年築周四里¶
有竒中路叅將駐此¶
¶
　　本朝改設守備¶
¶
　　長峪口堡　在府西北四十里亦宣徳間置周三里¶
有竒其西二十里為青邊口堡又西南四十里為¶
羊房堡與張家口接壤¶
¶
<pb:KR2k0041_WYG_041-28b>¶
　　本朝順治八年三堡皆併入葛峪堡¶
¶
　　寜逺站堡　在府城西少北四十里明永樂初設站¶
置堡周三里有竒又洋河堡在府南五里水泉堡¶
在府南四十里榆林東中西三堡在府北三十里¶
雙營堡在府東北四十里¶
¶
　　滴水崖堡　在赤城縣東八十里明𢎞治八年築周¶
三里有竒東去大邊二十里即密雲縣古北口之¶
後也¶
¶
<pb:KR2k0041_WYG_041-29a>¶
　　本朝設守備於此其東為寜逺堡又東北為長伸地堡¶
又東南為牧馬堡漾田堡皆明所築今廢¶
¶
　　鎮寜堡　在赤城縣西北三里明𢎞治十一年築周¶
二里有竒舊設守備¶
¶
　　本朝康熈元年改設把總¶
¶
　　馬營堡　在赤城縣西北六十里元為雲州之大猫¶
兒峪明宣徳七年築堡隆慶中增修周六里有竒¶
門四為鎮守要地¶
¶
<pb:KR2k0041_WYG_041-29b>¶
　　本朝設把總駐此其西為松樹堡又西北為君子堡其¶
東南為倉上堡亦皆明時所築¶
¶
　　雲州堡　在赤城縣北三十里本元雲州地明洪武¶
初廢州置驛宣徳五年築城置戍景泰五年增設¶
千户所後又設上北路叅將駐此¶
¶
　　本朝改設守備城周三里有竒門二其北二十里為猫¶
兒峪堡又二十里為半壁店堡俱明嘉靖間築今¶
廢¶
¶
<pb:KR2k0041_WYG_041-30a>¶
　　鎮安堡　在赤城縣東北五十里明成化八年築周¶
二里有竒¶
¶
　　本朝設守備駐此又清泉堡在縣東北方輿紀要山下¶
有清泉湧出繞堡而東因名今廢¶
¶
　　新河口堡　在萬全縣西北四十里明宣徳十一年¶
築周二里有竒¶
¶
　　本朝設守備駐此¶
¶
　　洗馬林堡　在萬全縣西北七十里明宣徳七年北¶
<pb:KR2k0041_WYG_041-30b>¶
廵駐蹕於此十年築城置戌隆慶五年增修周四¶
里有竒門二¶
¶
　　本朝設守備駐防¶
¶
　　膳房堡　在萬全縣北二十里明成化十五年築嘉¶
靖十二年增修周二里有竒¶
¶
　　本朝設守備駐此又來逺堡在縣東張家口北五里¶
¶
　　上莊堡　在萬全縣北方輿紀要明永樂中車駕常¶
駐蹕於此¶
¶
<pb:KR2k0041_WYG_041-31a>¶
　　鵰鶚堡　在龍門縣東四十五里本元雲州之雕窠¶
站明初置浩嶺驛永樂中改鵰鶚堡築城置戍隆¶
慶四年增修周二里有竒¶
¶
　　本朝設把總駐守方輿紀要堡當北路之中為徃來要¶
¶
　　道¶
¶
　　長安嶺堡　在龍門縣東南九十里明初置豐峪驛¶
永樂九年築城置戍改今名𢎞治二年增置守禦¶
千戸所¶
¶
<pb:KR2k0041_WYG_041-31b>¶
　　本朝設守備駐此城周五里有竒邊防攷堡地東西跨¶
嶺中通一線旁徑逼仄居庸而外此為重闗之險¶
¶
　　龍門闗堡　在龍門縣西二十五里明宣徳三年築¶
萬厯十三年增修周二里有竒闗門在堡東五里¶
又三岔口堡在縣東十五里金家莊堡在縣西北¶
七十里三堡皆¶
¶
　　本朝順治八年省¶
¶
　　趙川堡　在龍門縣西五十里明宣徳五年築隆慶¶
<pb:KR2k0041_WYG_041-32a>¶
後改磚城周四里門二城外有濠¶
¶
　　本朝設把總駐守其東八里為白廟堡又北二十里為¶
大白陽堡即唐媯州之白陽鎮也又東少北為小¶
白陽堡今俱省¶
¶
　　榆林驛堡　在懐來縣東南三十里元置榆林驛明¶
初因之正統末築堡周二里有竒¶
¶
　　本朝設把總駐守方輿紀要堡初置於懐來衛東羊兒¶
峪北明正統末改築於此舊志堡東至延慶州岔¶
<pb:KR2k0041_WYG_041-32b>¶
道口二十五里至居庸闗五十八里其南即昌平¶
之白羊口為控扼之所¶
¶
　　土木驛堡　在懐來縣西南二十五里本名統漠鎮¶
唐初髙開道據懐戎時所置後訛為土木明永樂¶
初置堡正統末車駕駐此北狩堡遂毁嘉靖四十¶
五年就故堡修築周二里有竒¶
¶
　　本朝設把總駐守邊略堡東北至延慶州八十里西至¶
保安州四十里地界相錯當徃來之衝為襟要之¶
<pb:KR2k0041_WYG_041-33a>¶
地¶
¶
　　草廟堡　在懐來縣土木堡北三十里¶
¶
　　桃花堡　在蔚縣東北九十里明嘉靖四十四年築¶
周二里門二設倉置遞¶
¶
　　本朝設把總駐守其西南三里為雅澗堡東北五里為¶
後營堡¶
¶
　　黑石嶺堡　在蔚縣東南黑石嶺上明正徳三年築¶
周二百四十歩¶
¶
<pb:KR2k0041_WYG_041-33b>¶
　　本朝設把總駐此¶
¶
　　三泉堡　在西寜縣東南二十里¶
¶
　　西陽河堡　在懐安縣西北明正統五年建萬厯三¶
年展築周四里有竒門四為府境極西西北與大¶
同平逺堡接壌四面皆邊舊稱衝要¶
¶
　　本朝設守備駐此¶
¶
　　李信屯堡　在懐安縣西北三十里明嘉靖十六年¶
築萬厯十八年增修周二里有竒西北去大同永¶
<pb:KR2k0041_WYG_041-34a>¶
嘉堡十里方輿紀要其地有兩山對峙為宣大交¶
錯之所¶
¶
　　柴溝堡　在懐安縣北五十里明正統二年築周七¶
里有竒門三城外有池嘉靖中增設叅將駐此¶
¶
　　本朝改設守備其西南二十里為渡口堡明𢎞治九年¶
築接蔚州界¶
¶
　　會河堡　在懐安縣東北萬全左衛西即東南二洋¶
河合流處也方輿紀要堡為遼金特所置宋嘉定¶
<pb:KR2k0041_WYG_041-34b>¶
四年䝉古敗金人於會河堡即此¶
¶
　　四海冶堡　在延慶州東永寜城東六十里明天順¶
八年築周三里有竒𢎞治七年徙永寜左千戸所¶
屯守¶
¶
　　本朝以地併入延慶州設守備駐此方輿紀要舊為冶¶
鑄之所以有四水合流名四合冶元時徃來上都¶
恒取道於此後遂譌為四海冶¶
¶
　　周四溝堡　在延慶州東永寜城東三十里明嘉靖¶
<pb:KR2k0041_WYG_041-35a>¶
十九年築周二里有竒門一¶
¶
　　本朝設守備駐此其西南十八里為劉斌堡東南五十¶
里為黑漢嶺堡俱明嘉靖中建¶
¶
　　靖安堡　在延慶州東永寜城北三十里明嘉靖三¶
十五年築周二里有竒門二¶
¶
　　本朝設守備駐此方輿紀要堡北阻山東西南三面臨¶
河稱為險要¶
¶
　　&KR0552;山堡　在保安州東南六十里即&KR0552;山故縣也明¶
<pb:KR2k0041_WYG_041-35b>¶
初築堡周三里萬厯七年設兵戍守¶
¶
　　本朝設守備於此¶
¶
　　麻峪口堡　在保安州南當龍門南口明洪武二十¶
五年築萬厯七年増修周一里有竒邊防攷堡傍¶
有紅站口為險隘之地¶
¶
　　良田屯堡　在保安州東五十里為居民屯聚之所¶
明洪武二十五年築隆慶四年增修設兵戍守又¶
東十里為沙城堡其相近又有二堡相連曰沙城¶
<pb:KR2k0041_WYG_041-36a>¶
中堡東堡人東八里堡在州東北四十八里西八¶
里堡在州東北三十里又石甕堡在州南三十里¶
岔道堡在州南四十里¶
¶
　　𢎞陽鎮　在延慶州西南三十里唐初髙開道所置¶
唐書武徳六年髙開道所部𢎞陽統漠二鎮來降¶
¶
　　寳峰川鎮　在保安州東南其相近有蔡樹安豺狼¶
峪莊窠澗等口南達大龍門不過一二十里與宛¶
平淶水接界¶
¶
<pb:KR2k0041_WYG_041-36b>¶
　　固城鎮　在保安州南舊志唐媯州有固城鎮與易¶
州分界¶
¶
　　朱家營　在龍門縣西五里¶
¶
　　西白馬營　在西寜縣東十五里又東一里為東白¶
馬營¶
¶
　　栁溝營　在延慶州東南十五里明嘉靖中置城於¶
此設兵防守方輿紀要營東北有謊砲兒韓家口¶
栁溝口海子口又東南為大小紅門口皆防禦處¶
<pb:KR2k0041_WYG_041-37a>¶
也¶
¶
　　大兵馬營　在延慶州西南二十里¶
¶
　　牙頭寨　在赤城縣北明初華雲龍出雲州襲元兵¶
於牙頭砦即此地也¶
¶
　　蟒山寨　在延慶州東南二十里蟒山上山形如蟒¶
寨據其巔又招帖寨在州北二十里¶
¶
　　檐車砦　在保安州西南宋嘉定十三年靖安民出¶
兵至&KR0552;山取擔車寨即此¶
¶
<pb:KR2k0041_WYG_041-37b>¶
　　李家莊　在赤城縣龍門所東北其北有萬松溝¶
右所屯　在懐安縣西南十八里又王虎屯在縣西¶
二十里水閘屯在縣北二十五里¶
¶
　　三馬房　在西寜縣東城東十五里又四馬房在縣¶
東七馬房八馬房在縣西¶
¶
　　易州¶
¶
　　紫荆闗　在易州西八十里即漢之五原闗也一名¶
子莊闗宋時亦曰金坡闗方輿紀要紫荆闗宋人¶
<pb:KR2k0041_WYG_041-38a>¶
謂之金坡闗後以山多紫荆樹改名為¶
¶
　　京師西偏重地舊志紫荆一闗當居庸倒馬間實為輔¶
車之勢明正統間設守備防禦嘉靖間改設叅將¶
後築紫荆闗新城陞叅將為副總兵¶
¶
　　本朝康熙三十二年改設叅將¶
¶
　　乾河口闗　在淶水縣北五十里又六都闗白馬闗¶
龍門闗俱在縣北¶
¶
　　磐石口　在易州西九十里去紫荆闗十里又西二¶
<pb:KR2k0041_WYG_041-38b>¶
十里為搭捱口舊置廵司又周二溝口瓦窑安口¶
蔡家峪口俱在磐石口東西小龍門口黄沙口烏¶
龍溝口皆在磐石口西南六十里烏龍溝口接廣¶
昌縣界口外要衝也¶
¶
　　竒峰口　在易州西北四十里内去紫荆闗四十里¶
外去金水口六十里舊置廵司今廢又東北二十¶
里曰官坐嶺口又東北三十里曰東峪口又西南¶
二十里曰剷峭嶺口又西五十里曰茶窩口又西¶
<pb:KR2k0041_WYG_041-39a>¶
北五十里曰峰門嶺口又沙峪口去竒峰口四十¶
里東馬湖口去竒峰口五十里¶
¶
　　馬水口　在淶水縣西北二百里北接宛平縣界明¶
永樂八年設守軍於此景泰二年創建北門正城¶
又建圏城於北嶺上嘉靖中設守備把總各一員¶
舊志馬水口山勢雄壯巖岫相連峰巒互出兼之¶
林水隂翳溪徑轉折東至京師二百八十里實¶
為右輔¶
¶
<pb:KR2k0041_WYG_041-39b>¶
　　拍連澗口　在淶水縣西二百五十里又二十里曰¶
道水口又十五里曰定樂安口又北五里曰大龍¶
門口接宛平縣界¶
¶
　　寜靜庵口　在廣昌縣東三十里路通易州明景泰¶
三年築城¶
¶
　　白石口　在廣昌縣南二十里路通正定保定明嘉¶
靖三十年築¶
¶
　　飛狐口　在易州城東六十里𨽻廣昌縣酈食其説¶
<pb:KR2k0041_WYG_041-40a>¶
漢髙祖塞飛狐之口即此東北即蔚州黑石嶺界¶
¶
　　金坡鎮　在易州西五十里明洪武中置廵司嘉靖¶
中廢¶
¶
　　西水寨　在易州西南八十里四面險絶惟一徑攀¶
援可上相近有姑姑窩寨¶
¶
　　白虹寨　在易州西南三十里又種金寨冶理寨俱¶
在州西南五十里燕窩寨在州西南六十里白堡¶
寨在州西南一百里¶
¶
<pb:KR2k0041_WYG_041-40b>¶
　　堵牆寨　在易州西北三十里竒峰嶺東其相近有¶
白馬白璧龍門朝天諸寨¶
¶
　　人安寨　在淶水縣北金山上又鐵葉寨在縣北龍¶
灣山天堂寨在縣北天堂山¶
¶
　　窟龍寨　在廣昌縣西北三十里有洞扼其要路可¶
以避兵¶
¶
　　對節寨　在廣昌縣南三十里以山木枝節相對故¶
名¶
¶
<pb:KR2k0041_WYG_041-41a>¶
　　清風店　在易州西五十里明外史巴延特穆爾出¶
紫荆闗石亨躡敗之於清風店¶
¶
　　黄兒莊　在淶水縣西北一百三十里明置廵司今¶
廢¶
¶
　　冀州¶
¶
　　田村堡　在冀州南四十里明嘉靖二十一年築有¶
集¶
¶
　　韓村堡　在冀州西南二十里又李家莊堡在州西¶
<pb:KR2k0041_WYG_041-41b>¶
四十里謝家堡在州西北二十里¶
¶
　　董家廟堡　在南宫縣東南七十里明置廵司久廢¶
¶
　　圏子堡　在棗强縣西南二十五里與南宫縣接界¶
¶
　　大營堡　在棗强縣南四十里達廣平府清河縣界¶
¶
　　蕭張堡　在棗强縣北二十五里達衡水縣界又流¶
常堡在縣東北二十五里達阜城縣界¶
¶
　　劉中堡　在武邑縣西南二十里又審㜑堡在縣東¶
十五里趙橋堡在縣北三十里¶
¶
<pb:KR2k0041_WYG_041-42a>¶
　　張六堡　在衡水縣西二十里明嘉靖中築¶
¶
　　留中堡　在衡水縣東二十里¶
¶
　　劉固鎮　在冀州境九域志冀州有劉固鎮¶
¶
　　長蘆鎮　在南宫縣北九域志南宫有長蘆鎮¶
¶
　　寜化鎮　在南宫縣東北二十里金史地理志南宫¶
鎮寜化府志元設守禦所今廢¶
¶
　　王霸寨　在南宫縣境相傳為王霸追斬王郎處¶
¶
　　孫莊寨　在武邑縣東南二十五里府志元時邑人¶
<pb:KR2k0041_WYG_041-42b>¶
孫姓者結寨於此¶
¶
　　九栁樹村　在新河縣東相傳明太宗過此指九栁¶
樹以為識因名¶
¶
　　趙州¶
¶
　　騾駒嶺口　在臨城縣西九十里¶
¶
　　百尺溝口　在寜晋縣東北六十里有廵司¶
¶
　　賈家口　在寜晋縣東二十五里又東五里有舖頭¶
小河口¶
¶
<pb:KR2k0041_WYG_041-43a>¶
　　東驛頭堡　在髙邑縣東南十里又武城堡在縣西¶
十里韓家莊堡在縣北十里¶
¶
　　奉城鎮　在寜晋縣金史地理志寜晋縣有奉城鎮¶
¶
　　鴉鴿營　在臨城縣東北有集¶
¶
　　天臺寨　在臨城縣西北天臺山北接贊皇縣界其¶
西又有青龍寨¶
¶
　　鐵山寨　在臨城縣西鐵山又乞了寨在縣西南乞¶
了山¶
¶
<pb:KR2k0041_WYG_041-43b>¶
　　毛兒寨　在隆平縣東四十里有集¶
¶
　　換馬店　在寜晋縣西北二十里接趙州界¶
¶
　　深州¶
¶
　　劉木闗堡　在饒陽縣東北十五里又叚村堡在縣¶
東南十八里鄒村堡在縣南十八里小堤堡在縣¶
西十五里¶
¶
　　子文店堡　在安平縣西二十里又馬店堡在縣西¶
北二十五里新莊店堡在縣西南三十里¶
¶
<pb:KR2k0041_WYG_041-44a>¶
　　小范鎮　在武强縣東二十里¶
¶
　　小營　在武强縣東北三十五里相傳金時曾建營¶
於此¶
¶
　　馬江店　在安平縣西南四十里又角邱店在縣西¶
南三十里¶
¶
　　傅家池集　在深州東南五十里舊受滹沱河水自¶
河北徙池亦淤塞今名乾河崖明初置廵司於此¶
今廢¶
¶
<pb:KR2k0041_WYG_041-44b>¶
　　鹽塲莊　在深州南地鹻不生五谷¶
¶
　　陸家莊　在深州西南金時戍守處河間公移刺衆¶
家奴所分地也¶
¶
　　解村　在武强縣城北即光武渡河氷解處¶
¶
　　定州¶
¶
　　委粟闗　在定州北唐書地理志定州有委粟故闗¶
方輿紀要其相近有委粟山因名今廢¶
¶
　　龍泉闗　在曲陽縣西與阜平連界詳正定府¶
¶
<pb:KR2k0041_WYG_041-45a>¶
　　白道安口　在曲陽縣西北其西即阜平縣之狼牙¶
口也方輿紀要自白道安口而東北歴岳嶺口小¶
闗城口夾耳安等口而接倒馬闗¶
¶
　　郎家莊堡　在曲陽縣北七十里又孝墓堡在縣西¶
北十里又横堤堡在縣南十五里又邸村堡在縣¶
南三十里¶
¶
　　承營　在定州境晉書載記太元九年後燕慕容楷¶
追丁零翟正至於下邑正敗北趨中山屯於承營¶
<pb:KR2k0041_WYG_041-45b>¶
續通典定州東南有承營塢¶
¶
　　軍城砦　在曲陽縣北八十里北去倒馬闗六十里¶
與唐縣接界宋置砦於此(詳保定府)¶
¶
　　張公砦　在曲陽縣北去軍城砦二十里髙山聳峙¶
相傳昔有張公結寨於此故名又蓮花砦在縣西¶
北蓮花山上¶
¶
　　清風店　在定州北三十里明置廵司今裁又明月¶
店在州南三十里¶
<pb:KR2k0041_WYG_041-46a>¶
¶
¶
¶
¶
¶
¶
¶
¶
<pb:KR2k0041_WYG_041-46b>¶
¶
¶
¶
¶
¶
¶
¶
¶
　　畿輔通志卷四十一¶
¶
