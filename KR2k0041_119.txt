# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:18.921005
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 119
<pb:KR2k0041_WYG_119-1a>¶
　　欽定四庫全書¶
¶
　　畿輔通志卷一百十九¶
¶
　　詩　五言律¶
¶
　　唐¶
¶
　　送臨津房少府　　　　　　　　楊　烱¶
¶
　　岐路三秋别江津萬里長烟霞駐征葢絃管促飛觴¶
階樹含斜日池風泛早涼贈言未終竟流涕急霑裳¶
¶
　　送鄭少府入遼共賦俠客遠從戎　駱賔王¶
¶
<pb:KR2k0041_WYG_119-1b>¶
　　邉烽警榆塞俠客度桑乾栁葉開銀鏑桃花照玉鞍¶
滿月臨弓影連星入劍端不學燕丹客空歌易水寒¶
¶
　　送崔融東征　　　　　　　　　陳子昻¶
¶
　　金天方肅殺白露始專征王師非樂戰之子慎佳兵¶
海氣侵南部邉風掃北平莫賣盧龍塞歸邀麟閣名¶
¶
　　秋夜宴臨津鄭明府宅　　　　　杜審言¶
¶
　　行止皆無地招尋獨有君酒中堪累月身外即浮雲¶
霜白宵鐘徹風清曉漏聞坐携餘興徃猶似未離羣¶
<pb:KR2k0041_WYG_119-2a>¶
異鄉寥落處杯酒喜逄君共對秋宵月誰吟日暮雲¶
竹深雲影度川静鴈聲聞且盡樽前樂明朝又索羣¶
¶
　　送崔融東征　　　　　　　　　杜審言¶
¶
　　君王行出將書記遠從征祖帳連河闕軍麾動洛城¶
旌旗朝朔氣笳吹夜邉聲坐覺烟塵掃秋風古北平¶
¶
　　樂城白鶴寺　　　　　　　　　沈佺期¶
¶
　　碧海開龍藏青雲起鴈堂潮聲迎法鼓雨氣濕天香¶
樹接前山暗溪承瀑布涼無言頌居遠清浄空天王¶
¶
<pb:KR2k0041_WYG_119-2b>¶
　　别馮判官　　　　　　　　　　高　適¶
¶
　　碣石遼西地漁陽薊北天闗山唯一道雨雪盡三邉¶
才子方為客將軍正渇賢遥知幕府下書記日翩翩¶
¶
　　奉使入居庸　　　　　　　　　高　適¶
¶
　　匹馬行將夕征途去轉難不知邉地别秪訝客衣單¶
溪冷泉聲苦山空木葉乾莫言闗塞極雨雪尚漫漫¶
¶
　　自薊北歸　　　　　　　　　　高　適¶
¶
　　驅馬薊門北北風邉馬哀蒼茫遠山口豁逹胡天開¶
<pb:KR2k0041_WYG_119-3a>¶
五將已深入前車止半回誰憐不得意長鋏獨歸來¶
¶
　　送樂城張子容　　　　　　　　孟浩然¶
¶
　　夕曛山照滅送客出柴門惆悵野中别殷勤醉後言¶
茂林予偃息喬木爾飛翻無使谷風誚湏令友道存¶
¶
　　贈臨洺縣令皓弟　　　　　　　李　白¶
¶
　　陶令去彭澤茫然太古心大音自成曲但奏無絃琴¶
釣水路非遠連鰲意何深終期龍伯國與爾相招尋¶
¶
　　暮過山邨　　　　　　　　　　賈　島¶
¶
<pb:KR2k0041_WYG_119-3b>¶
　　數里聞寒水山家少四鄰怪禽啼曠野落日恐行人¶
初月未終夕邉烽不過秦蕭條桑拓外烟火漸相親¶
¶
　　暮過本巗寺　　　　　　　　　賈　島¶
¶
　　巗岫聳寒色精廬向此分流星透踈木走月逆行雲¶
絶頂人來少高松鶴不羣一僧年八十世事未曽聞¶
¶
　　薊北旅思　　　　　　　　　　張　籍¶
¶
　　日日望鄉國空歌白苧詞長因送人處憶得别家時¶
失意還獨語多愁秪自知客亭門外栁折盡向南枝¶
¶
<pb:KR2k0041_WYG_119-4a>¶
　　薊北春愁　　　　　　　　　　張　籍¶
¶
　　渺𣺌水雲外别來音信稀因逄過江使却寄在家衣¶
問路更愁遠逄人空説歸今朝薊城北又見塞鴻飛¶
¶
　　經廢寶慶寺　　　　　　　　　司空曙¶
¶
　　黄葉前朝寺無僧寒殿開池晴龜出曝松瞑鶴飛回¶
古砌碑横草陰廊畫雜苔禪宫亦銷歇塵世轉堪哀¶
¶
　　安州道中經滻水有懐　　　　　劉長卿¶
¶
　　征途逄滻水忽似到秦川借問朝天處猶㸔落日邉¶
<pb:KR2k0041_WYG_119-4b>¶
映沙晴漾漾出磵夜濺濺欲寄西歸恨微波不可傳¶
¶
　　過賈島故居　　　　　　　　　姚　合¶
¶
　　杳杳黄泉下嗟君向此行有名傳後世無子過今生¶
新墓松三尺空階月二更從今舊詩卷人覔寫應争¶
¶
　　清河與趙氏昆季燕集　　　　　李商隠¶
¶
　　勝概殊江右佳名逼渭川虹收青嶂雨鳥沒夕陽天¶
客髩行如此滄江坐𣺌然此中真得地漂蕩釣魚船¶
¶
　　過賈島墓　　　　　　　　　　李　洞¶
¶
<pb:KR2k0041_WYG_119-5a>¶
　　一第人皆得先生豈不銷位卑終蜀士詩絶占唐朝¶
旅𦵏新墳小魂歸故國遥我來因奠酒立石用為標¶
¶
　　哭賈島　　　　　　　　　　　李　蘋¶
¶
　　秦樓吹昔夜南望只悲君一宦終遐徼千山隔旅墳¶
恨聲流蜀魄清夢入湘雲無限風騷句時來日不聞¶
¶
　　晩泊無棣溝　　　　　　　　　劉長卿¶
¶
　　無棣何年邑長城作楚闗河通星宿海雲近馬容山¶
僧寺白雲外人家緑渚間晩來潮正滿處處落㠶還¶
¶
<pb:KR2k0041_WYG_119-5b>¶
　　送吕郎中赴滄州　　　　　　　僧無可¶
¶
　　出守滄州去西風送斾旌路遥經㡬郡地盡到孤城¶
拜廟千山緑登樓遍海清何人共東望日向積濤生¶
¶
　　栢巖寺　　　　　　　　　　　栢巖禪師¶
¶
　　野寺絶依念空山會遍行老來披衲重病起讀經生¶
乞食嫌村逺尋溪愛路平多年栢巖住不記栢巖名¶
¶
　　宋¶
¶
　　送李閣使知冀州　　　　　　　梅堯臣¶
¶
<pb:KR2k0041_WYG_119-6a>¶
　　騕褭黄金絡春風北渡河將軍守漢法壯士發燕歌¶
緑水塘蒲短晴天塞鴈多家聲復年少矍鑠笑亷頗¶
¶
　　送聶之美任鷄澤令　　　　　　司馬光¶
¶
　　趙魏髙氣俠到今風俗然推埋吏難禁撃斷世稱賢¶
明府宜更瑟罷民庶息肩無如繭絲者急歛縱敲鞭¶
¶
　　將次洺州憩漳上　　　　　　　王安石¶
¶
　　漠漠春風裏茸茸緑未齊平田鴉散啄深樹馬迎嘶¶
地入河流曲天隨日去低高城已在眼聊復解輕齎¶
¶
<pb:KR2k0041_WYG_119-6b>¶
　　桃花山　　　　　　　　　　　趙師秀¶
¶
　　舊有桃花樹桃花寺故云石幽秋鷺上灘逺夜僧聞¶
汲水連黄葉登高㪚白雲燒丹勾漏令無處不逄君¶
¶
　　哭文山　　　　　　　　　　　謝　翺¶
¶
　　總戎臨北粤花鳥瘴江村落日失滄海寒風上薊門¶
雨青餘化血林黑見歸魂欲哭山陽笛隣人亦不存¶
¶
　　金¶
¶
　　過居庸闗　　　　　　　　　　酈　掖¶
¶
<pb:KR2k0041_WYG_119-7a>¶
　　奔峭從天拆懸流赴壑清路回穿石細崖裂與藤争¶
花已從南發人今又北行節旄都落盡奔走愧生平¶
¶
　　峭㠶亭　　　　　　　　　　　張　斛¶
¶
　　高秋客未還何處望鄉闗喬宇踈烟外孤亭落照間¶
雨晴山覺近湖滿水如間腸斷㟘陽路歸雲不可攀¶
¶
　　信都送李嘉甫　　　　　　　　吕中孚¶
¶
　　溪水碧扵草溪邉送客行寫詩傳别意把酒聽歌聲¶
去路菁天逺歸心白羽輕尊前折楊栁一一是離情¶
¶
<pb:KR2k0041_WYG_119-7b>¶
　　過良鄉縣學　　　　　　　　　趙　渢¶
¶
　　儒宫宜地僻竟日有餘清殿古碑仍在庭空草自生¶
風高時脱木雲重欲摧城客興已瀟灑秋堂更雨聲¶
¶
　　元¶
¶
　　晩上易臺　　　　　　　　　　劉　因¶
¶
　　遺臺連廢壘落日展遥岑海嶺天東北燕遼世古今¶
每當多感慨直欲罷登臨莫更留塵跡千年不易禁¶
¶
　　登武陽　　　　　　　　　　　劉　因¶
¶
<pb:KR2k0041_WYG_119-8a>¶
　　朝逰樊子館晩上武陽城潮接滄溟近山從碣石生¶
斷虹雲淡白返照雨踈明且莫悲吟發樵歌已愴情¶
¶
　　滿城道中　　　　　　　　　　劉　因¶
¶
　　學館三年夢西山此日行人生兩屐足世累一簔輕¶
别澗水流合斷林烟補平誰能分半壑相與結巗耕¶
¶
　　渡滹沱河　　　　　　　　　　劉　因¶
¶
　　遥臨滹水岸回首土門闗秋色巉巗上川形拱抱間¶
分疆人自隘設險地誰慳欲問前朝渡江鷗故意閒¶
¶
<pb:KR2k0041_WYG_119-8b>¶
　　海子橋　　　　　　　　　　　馬祖常¶
¶
　　朝馬秋塵急天横曉鏡舒野圓雲度鳥波静藻依魚¶
石錢通星漢銀河落水渠無人洗寒露為我媚芙蕖¶
¶
　　上都道中　　　　　　　　　　栁　貫¶
¶
　　出塞行瞻日趨朝喜近天離宫開苑囿馳道絶風烟¶
瑶水巡非逺峒山厯更綿甘泉多法從獻賦憶當年¶
幃殿層雲障轅門積雪峰竒鷹皆戴角御馬盡飛龍¶
瀚海將臨幸雲亭望陟封青丘大羽獵有事待深冬¶
<pb:KR2k0041_WYG_119-9a>¶
公子青絲轡王孫緑幰車宴酣風小定舞破日西斜¶
手擲宫中菓神行海上槎築郿無自厚儉徳不宜奢¶
¶
　　題清風樓　　　　　　　　　　薩都拉¶
¶
　　晉代繁華地如今有此樓暮雲連海岱明月滿滄州¶
歸鳥經林過飛星拂瓦流城南秋欲盡寂寞採蓮舟¶
¶
　　光武廟　　　　　　　　　　　陳　孚¶
¶
　　赤伏符天子元圭袞藻明千秋鄗邑廟一笑下江兵¶
野濶騰龍氣河流渡鳥聲列侯冠劍合英彩儼如生¶
¶
<pb:KR2k0041_WYG_119-9b>¶
　　明¶
¶
　　過滹沱河　　　　　　　　　　金幼孜¶
¶
　　前驅聞警蹕傳道近滹沱凍合含初日風㣲動碧波¶
人從仙仗出路自畫橋過北望幽燕外青山疊疊多¶
¶
　　謁陵遇雨　　　　　　　　　　李東陽¶
¶
　　勝國遺蹤逺荒城舊築存堞雲隨鳥盡壕雨帶沙渾¶
塞馬空南牧宵車竟北奔中原今一統佳氣繞乾坤¶
¶
　　駕幸南海子　　　　　　　　　何景明¶
¶
<pb:KR2k0041_WYG_119-10a>¶
　　鐃音發桂畤春狩踐蘭區水盡緹城合山迴帳殿孤¶
公卿隨八駿虎旅備三驅如聞後車載倘遇渭川夫¶
¶
　　髙橋題河西道壁　　　　　　　馬中錫¶
¶
　　寒垣風景異况屬杪秋時野濶行人少沙深馬去遲¶
狂颷鳴獨樹寒燒入荒陂試問晨征者憂來髩㡬絲¶
¶
　　瓠子　　　　　　　　　　　　李夢陽¶
¶
　　沉壁飲瓠子横汾懐帝歌波濤滿眼送城郭沒年多¶
虎戰仍三晉龍逰失九河宋人饒事蹟今望亦滂沱¶
¶
<pb:KR2k0041_WYG_119-10b>¶
　　劉諫議祠　　　　　　　　　　鄭善夫¶
¶
　　今古悲歌地劉生有墓祠秪餘經世志况值諱言時¶
去國英雄盡還山事業遲黄金舊臺北搔首動遐思¶
¶
　　成安道中　　　　　　　　　　周　在¶
¶
　　斜日急征驄烟村杳靄中草枯狐穴出樹秃鳥巢空¶
陰壑明殘雪驚塵暗黑風神京回首是何必哭途窮¶
¶
　　逰通惠河　　　　　　　　　　徐　階¶
¶
　　頗憶三江遠源流意若何水深秋氣切竹密雨聲多¶
<pb:KR2k0041_WYG_119-11a>¶
熟菓當尊落飛塵旋堞過栁陰催繋纜細聽桔橰歌¶
¶
　　甕山耶律祠　　　　　　　　　劉效祖¶
¶
　　迢遞荒山下披榛拜古祠衣冠猶異代嵗月已清時¶
溪逺泉聲細林深日影遲黄沙空朔漠誰與問殘碑¶
¶
　　謁陵　　　　　　　　　　　　穆文熙¶
¶
　　迢遞長陵路川原入夕暉桃花臨水岸松子落人衣¶
樹古虬龍遍林深鳥雀稀御碑留翰藻讀罷自依依¶
¶
　　横翠樓　　　　　　　　　　　黎民表¶
¶
<pb:KR2k0041_WYG_119-11b>¶
　　高樓當絶塞春望轉氤氲百戰全燕地千重大漠雲¶
控弦無塞馬飲羽憶將軍老去親戎馬悲笳向夕聞¶
¶
　　來青軒　　　　　　　　　　　徐　渭¶
¶
　　畫棟將雲繞修檐傍漢開亭非邀翠入山自送青來¶
逺色虛難寫遐觀縱未迴共言春景麗不見使人猜¶
¶
　　送人之易州　　　　　　　　　李三才¶
¶
　　同心日以少無那復君行匹馬一相送秋風萬里生¶
燕山還黛色易水自邉聲落日河梁晩悠悠見去旌¶
¶
<pb:KR2k0041_WYG_119-12a>¶
　　山人宋鵝池蹈海　　　　　　　邢　侗¶
¶
　　僑寓江陵日徐陵作郡年重來滄海上依舊孝㢘船¶
醉齒松枝雪狂吟桂樹萹浮生無住著駘蕩白雲天¶
¶
　　釣魚臺　　　　　　　　　　　馮　琦¶
¶
　　是處堪垂釣誰家長閉闗榭多偏近水雲薄更宜山¶
鳥語扶疎裏人踪杳靄間日斜仍䇿馬太息野鷗閒¶
¶
　　定州曉行　　　　　　　　　　魏允中¶
¶
　　向曉戒征夫駕言歸故都敝貂䝉霧濕逺鴈入雲孤¶
<pb:KR2k0041_WYG_119-12b>¶
踪跡他鄉滿音書弱弟無步兵别有涙不獨為窮塗¶
¶
　　過米仲詔勺園　　　　　　　　葉向高¶
¶
　　幽築藕花間荆扉日日閒竹多宜作徑松老恰成闗¶
堤繞青嵐䕶廊回碧水環高樓明月夜莞爾對西山¶
¶
　　高梁橋　　　　　　　　　　　顧起元¶
¶
　　路轉栁橋曲河連杏渚長半天分樹色匝地起花香¶
望入朱樓隱行宜翠幰張何期帝城畔咫尺到滄浪¶
紅樹人家滿春風載酒時揚鞭梢露葉欹㡌拂天絲¶
<pb:KR2k0041_WYG_119-13a>¶
吹沬魚兒小摶花燕子癡青郊多景色偏喜日遲遲¶
步&KR1231;緑楊郊東風雪乍消眼因僧寺豁心逐酒帘飄¶
十里藏鶯樹一灣走馬橋誰能在朝市偃仰過花朝¶
¶
　　逰白石莊　　　　　　　　　　劉榮嗣¶
¶
　　野圃宜秋色蒼蒼况夕曛松青新沐雨槐古直搔雲¶
竹牖池光合石樓山翠分風前歌管細吹向月中聞¶
¶
　　晩歸聖全寺　　　　　　　　　宋登春¶
¶
　　月浄花林僻琴清竹院閒幽蘭芳短砌獨鶴下空山¶
<pb:KR2k0041_WYG_119-13b>¶
鳥道排雲入松門映雪闗兒童夜歸去採得紫芝還¶
¶
　　集浄業寺水次再過十方庵㸔荷花因宿其中¶
¶
　　鍾　惺¶
¶
　　如此匆匆際禪棲肯再來曾無三日隔又見數花開¶
童負桃笙至僧籠菜甲回出門拚一宿無復後人催¶
每憶經行處重㳺勝昔㳺徃來能漸熟耳目自多幽¶
水氣窮昏旦林聲閲夏秋晩花不無意客散獨相留¶
¶
　　客盧龍代諸將寄京洛相知　　　阮自華¶
¶
<pb:KR2k0041_WYG_119-14a>¶
　　朔氣厲髙秋將軍洗髑髏勞雲出家暗疲馬傍人愁¶
風色侵重鎧霜威折大矛貴人能作賦何不自封侯¶
¶
　　盡節遺詩　　　　　　　　　　范景文¶
¶
　　孤臣空灑泪天步遂如斯妖蝕三光暗心盟九廟知¶
翠華迷草露淮水漲烟澌故國千年恨忠魂遶玉墀¶
¶
　　宣府畧書所見　　　　　　　　曹心簡¶
¶
　　地據中原盡天垂大漠荒雲多終日白草不待秋黄¶
任水稀魚蠏衝途但馬羊自憐年四十今始厯兹方¶
<pb:KR2k0041_WYG_119-14b>¶
驅車纔入郭突兀俗風新比屋粧筒瓦中元餉麵人¶
事因前代舊業自近時貧莫漫愁彫瘵生全在大臣¶
¶
　　本朝¶
¶
　　盤山　　　　　　　　　　　　宋　權¶
¶
　　山水何竒絶髙秋快此行千層&KR0777;路轉萬壑暗泉争¶
天外懸松影雲根度馬聲更憐紅樹色遠近向人明¶
¶
　　泠嘴頭邉城眺望　　　　　　　李　霨¶
¶
　　古堞連峰峻憑高騁望時水從絶塞入天接四山垂¶
<pb:KR2k0041_WYG_119-15a>¶
徃事殘碑識邉愁老卒知烽烟猶未熄設險憶坤維¶
¶
　　獲鹿道中過淮陰侯祠　　　　　魏裔介¶
¶
　　舍人書不載告變豈無欺赤族酬隆凖扁舟愧子皮¶
竒兵吞趙魏古屋泣熊羆吕雉誠多詐空令漂母悲¶
¶
　　過新樂觀伏羲臺浴兒池　　　　魏裔介¶
¶
　　萬古真元氣獨鍾至聖身龍圖開道奥鳥跡佑斯人¶
野色空池緑荒臺晩樹春遺經有卦象俯仰盡經綸¶
¶
　　井陘　　　　　　　　　　　　申涵光¶
¶
<pb:KR2k0041_WYG_119-15b>¶
　　嗚咽城邉水猶疑戰士魂韓祠何日始孤碣至今存¶
車馬迷山霧牛羊入縣門一燈茅店裏懐古向誰論¶
¶
　　寄懐孫鐘元先生蘓門　　　　　申涵光¶
¶
　　結屋依泉樹鬚眉見古人衰年仍向學薄俗自相親¶
萬死無鈎黨孤忠有逸民近村成井邑半是舊比鄰¶
¶
　　東五峰　　　　　　　　　　　宋　琬¶
¶
　　已謂西峰好東峰更不羣懸崖疑削刃古木善藏雲¶
海色朝來變泉聲雨後分何年此高卧自剪薜蘿裙¶
¶
<pb:KR2k0041_WYG_119-16a>¶
　　楊志祖見詒忠愍手蹟感賦　　　杜　越¶
¶
　　搨得平原帖行間暈日星丹楓留草疏翠竹失蘭亭¶
筆想拳應握書知恨不清文孫存氣骨脱贈意惺惺¶
¶
　　董子祠　　　　　　　　　　　朱彝尊¶
¶
　　漢日江都相荒祠舊水濵玉杯存爼豆青簡重天人¶
夕鳥窺園下秋花裛露新凄涼不遇賦千載一沾巾¶
¶
　　石景山　　　　　　　　　　　程可則¶
¶
　　石景鬱嵯峨千巗窈窕過日中餘霧氣樹裏見渾河¶
<pb:KR2k0041_WYG_119-16b>¶
蘚綠殘碑在燈青古佛多上方笙磬晩隨意下雲蘿¶
¶
　　次欒城　　　　　　　　　　　周體觀¶
¶
　　乆客忘留滯長歌發興賖春風飛海燕虛館放山花¶
馬渡垂楊緩巾隨落日斜孤城復何處向暮一吹笳¶
¶
　　扈從至馬蘭口登長城　　　　　張　英¶
¶
　　戍樓臨絶徼何意得躋攀縱目城南堡驚心塞北山¶
雲陰迷古堞峰勢逼蕭闗戰壘清時廢㣲茫草樹間¶
帝治稱無外嬴秦始築墉高低綿衆壑掩映帶羣峰¶
<pb:KR2k0041_WYG_119-17a>¶
萬古風霜色終朝虎豹蹤興亡不在險謾詡一丸封¶
¶
　　遊西山詩八首　　　　　　　　張　英¶
¶
　　裂帛平湖淺初晴見水痕銜山飛練影穿石潄雲根¶
曲磴盤孤嶼危樓出短垣仙靈留窟宅丹竈此常存¶
(玉泉)¶
¶
　　新月出松間尋僧叩竹闗偶然同古佛一夕卧空山¶
風定泉聲細天晴鳥語閒津梁知已倦予亦謝躋攀¶
(卧佛寺)¶
¶
<pb:KR2k0041_WYG_119-17b>¶
　　路盡孤亭出千峰夕照中短墻籬落静流水杏花紅¶
地已同愚谷名偏署退翁世人那易識還倩小谿通¶
(退谷)¶
¶
　　莊嚴餘古寺泉響雜松聲鳥道穿林細龍湫遶户清¶
丹青雲外濕金碧上方晴豈是龎居士虛傳谷口名¶
(碧雲寺)¶
¶
　　諸峰遥領處幽勝屬來青山翠何空濶天風自窈㝠¶
宸章今尚在御輦此曾經絶似頻遊地江南木末亭¶
<pb:KR2k0041_WYG_119-18a>¶
(來青軒)¶
¶
　　鍾磬隔雲端林陰石徑寒千株環古栢數折跨層巒¶
日影□林薄花田入望寛安能攜一卷長此獨盤桓¶
(洪光寺磴道)¶
¶
　　石門山寺寂松老發天香深院虬龍影高枝䑕雀鄉¶
濤奔常作雨幹曲飽經霜盡日聞清籟天風掃佛堂¶
(表忠觀古松)¶
¶
　　徑轉疑無寺峰廻忽見亭野田雲盡白邨落樹㣲青¶
<pb:KR2k0041_WYG_119-18b>¶
花塢春猶寂松闗晝亦扄翠華留石碣蒼蘚立空庭¶
(法海寺)¶
¶
　　曉日華林道鳬鷖宿淺沙新荷香在葉芳草露為華¶
碧瓦迷朝霧紅亭接曙霞㡬年騎馬客鞭影起林鴉¶
(蚤經玊蝀橋)¶
¶
　　渡滹沱河　　　　　　　　　　陳廷敬¶
¶
　　晨興越大河霜氣壓清波秋日石梁外人家漁浦多¶
逺鷗浮水去高葉趂風過來徃恒山道征車奈晩何¶
¶
<pb:KR2k0041_WYG_119-19a>¶
　　桃花寺弔李光四處士　　　　　宋　犖¶
¶
　　幽絶招提境嘉名自昔云陽崖踈樹映大壑亂淙聞¶
日暖催紅杏堂空養白雲鹿裘邈何許猿鶴尚思君¶
¶
　　藺相如墓　　　　　　　　　　王士禎¶
¶
　　智勇存危趙相如第一人特書王撃缶間道璧亡秦¶
故國山河改孤墳草木春魯連終蹈海千古共悲辛¶
¶
　　次井陘縣　　　　　　　　　　王士禎¶
¶
　　千嶂通闗路雙溪遶縣門亂流爭浦漵水碓聒朝昏¶
<pb:KR2k0041_WYG_119-19b>¶
夕照魚蝦市寒烟桑柘村當年穆天子雨雪獵高原¶
¶
　　古北口　　　　　　　　　　　張鵬翮¶
¶
　　萬里長城北千山積翠阿遶闗流水注環徑白雲多¶
燕雀簷前舞漁樵醉後歌¶
¶
　　清時風月好率屬夜經過¶
¶
　　石匣　　　　　　　　　　　　劉　巗¶
¶
　　千巗磐石匣一綫宛虵行出塞無多路防秋有舊城¶
馬依殘壘卧人入亂山耕猶聽斜陽外嗚嗚畫角鳴¶
¶
<pb:KR2k0041_WYG_119-20a>¶
　　密雲　　　　　　　　　　　　劉　巗¶
¶
　　落日黑城川秋風白檀路鵰盤塞口雲狐呌沙頭樹¶
彌節漢將軍發問秦謫戍蒼茫戰壘殘颯颯飛霜露¶
¶
　　古北口　　　　　　　　　　　劉　巗¶
¶
　　古戍勒兵屯千峰擁一門犬牙交塞口鳥道揷城根¶
寒燠天分劃山川氣吐吞夕陽驅馬過烟滿磧沙痕¶
¶
　　白溝河弔王彦章　　　　　　　宋韋金¶
¶
　　豹死名猶在身經百戰場平生酬馬革風義感歐陽¶
<pb:KR2k0041_WYG_119-20b>¶
野水流荒塜行人拜鐡鎗不知長樂老厯盡㡬興亡¶
¶
　　謁楊忠愍公祠　　　　　　　　徐徳泰¶
¶
　　天意常扶直公生獨不逄有懐匡社稷無計去奸䧺¶
碧血黄沙裏丹心諌草中我來瞻廟貎洒涕拜孤忠¶
¶
　　詩　七言律¶
¶
　　唐¶
¶
　　幽薊新歳　　　　　　　　　　張　説¶
¶
　　去歳荆南梅似雪今春薊北雪如梅共知人事何常¶
<pb:KR2k0041_WYG_119-21a>¶
定且喜年華去復來邉鎮戍歌連夜動京城燎火徹¶
明開遥遥西望長安日願上南山壽一杯¶
¶
　　過張處士祐故居　　　　　　　皮日休¶
¶
　　媵華通子共悲辛荒徑今為舊宅鄰一代交遊非不¶
貴五湖風月合教貧魂應絶地為才鬼名與遺編在¶
貴臣聞道平生偏愛石至今猶泣洞庭人¶
¶
　　過張處士祐故居　　　　　　　陸龜䝉¶
¶
　　先生清骨塟烟霞業破孤存孰為嗟㡬篋詩篇分貴¶
<pb:KR2k0041_WYG_119-21b>¶
位一林石筍㪚豪家兒歌舊宅啼楓影姬遶荒田泣¶
稗花唯我共君堪便戒莫將文譽作生涯¶
¶
　　聽話叢臺　　　　　　　　　　李　逺¶
¶
　　有客新從趙地回自言曾上古叢臺雲遮襄國天邉¶
盡樹遶漳河掌上來絃管變成山鳥㺯綺羅留作野¶
花開金輿玊輦無消息風雨誰知長緑苔¶
¶
　　弔劉蕡　　　　　　　　　　　李商隱¶
¶
　　上帝深居閉九閽巫咸不下問銜寃廣陵别後春濤¶
<pb:KR2k0041_WYG_119-22a>¶
隔湓口書來秋雨翻只有安仁能作誄何曽宋玉解¶
招魂平生風義兼師友不敢同君哭寢門¶
¶
　　燕昭王墓　　　　　　　　　　羅　隱¶
¶
　　戰國蒼茫難重尋此中踪跡想知音強停别騎山花¶
曉欲弔遺魂野草深浮世近來輕駿骨高臺何處有¶
黄金思量郭隗平生事不殉昭王是負心¶
¶
　　宋¶
¶
　　奉使契丹古北道中　　　　　　蘇　轍¶
¶
<pb:KR2k0041_WYG_119-22b>¶
　　獨卧繩牀已七年徃來殊復少縈纒心遊幽闕鳥飛¶
處身在中原山盡邉梁市朝迴塵滿馬蜀江春近水¶
浮天枉將眼界疑心界不見中霄氣浩然¶
¶
　　高陽臺詩　　　　　　　　　　曽　布¶
¶
　　樓臺丹碧照天涯江北江南未足誇千里烟波方種¶
樹萬株桃李未開花一麾同下西清路兩鎮高迎上¶
將牙回首林塘莫留戀風流還屬阿連家¶
¶
　　衣帶中詩　　　　　　　　　　李若水¶
¶
<pb:KR2k0041_WYG_119-23a>¶
　　戎馬南來乆不歸山河殘破一身危功名誤我等雲¶
過歳月驚人和雪飛每事恐貽千古笑此身甘與衆¶
人違私情惟有君親重血涙紛紛染客衣¶
¶
　　入燕别親知　　　　　　　　　謝枋得¶
¶
　　雪中松栢愈青青扶植綱常在此行天下豈無龔勝¶
潔人間不獨伯夷清義高便覺生堪捨禮重方知死¶
甚輕南八男兒終不屈皇天上帝眼分明¶
¶
　　范陽　　　　　　　　　　　　文天祥¶
¶
<pb:KR2k0041_WYG_119-23b>¶
　　督亢坡前草沒沙武安廟下客思家西風落日猶驅¶
馬北地秋陰亦見蛇不勞鄒衍重吹律何得張騫獨¶
泛槎從此南征思何限象林銅柱更天涯¶
¶
　　登䧺州城樓　　　　　　　　　文天祥¶
¶
　　古樹寒雲接𣺌茫故鄉游子動悲涼江山自古少佳¶
客烟雨為誰留太行野色分將愁外緑物華散出夜¶
來霜海門何處秋聲急極目蒼波空夕陽¶
¶
　　望易京　　　　　　　　　　　文天祥¶
¶
<pb:KR2k0041_WYG_119-24a>¶
　　亂山西下鬱岧嶤還我燕南避世謠天作高秋何索¶
寞雲生故壘自飄蕭誰教神器歸羣盗只見金人泣¶
本朝莫怪風雷有餘怒田疇英烈未全消¶
¶
　　登武遂城　　　　　　　　　　　文天祥¶
¶
　　神州英氣欝高寒臂斷争教不再連千古傷心有開¶
運㡬人臨死問幽燕平生卧榻今如此百萬私錢亦¶
可憐咫尺白溝已南北區區銅馬為誰堅¶
¶
　　金¶
¶
<pb:KR2k0041_WYG_119-24b>¶
　　樓桑廟　　　　　　　　　　　　周　昻¶
¶
　　暗粉陳丹半在亡短垣喬木共悲涼不湏古碣書綿¶
竹猶有荒村記葆桑塵土衣冠曽繋馬歳時歌舞亦稱¶
觴不應巴蜀江山麗能使英靈忘故鄉¶
¶
　　晩登遼海亭　　　　　　　　　　高士談¶
¶
　　登臨酒靣灑清風竟日憑闌興未窮殘色樓臺山向¶
背夕陽城郭水西東客情到處身如寄别恨他時夢¶
可通自歎不如華表鶴故鄉長在白雲中¶
¶
<pb:KR2k0041_WYG_119-25a>¶
　　故城道中同元東巗賦　　　　　郝　俁¶
¶
　　客亭南北厭飄零尚喜揚鑣過故城桐葉不堪追徃¶
事泥丸尤足見民情青山閲世㡬興廢白塔向人如¶
送迎佇立夕陽無限思西風禾黍動秋聲¶
¶
　　元¶
¶
　　過徐橋　　　　　　　　　　　劉　因¶
¶
　　老岸石欄曙色分只疑身是入山雲千年徃事不回¶
顧百里清泉如可聞人世誰教有長路坤靈終亦在¶
<pb:KR2k0041_WYG_119-25b>¶
塵氛興亡更遣陂塘在㡬欲悲歌酒未醺¶
¶
　　登中山北城感祖奉議君死節　　劉　因¶
¶
　　黄金一夕冷如鑌劉項蕭然恐未真世事惡盈應有¶
數天心撥亂豈無人陵遷谷變横流地卵覆巢傾死¶
節臣毛髪諸孫生氣在九原精爽凜猶新¶
¶
　　樓桑廟　　　　　　　　　　　郝　經¶
¶
　　興王百折似高皇垂老纔能㨿一方鄴下只知移漢¶
鼎江東不肯帝劉郎十年生長林猶在三代君臣道¶
<pb:KR2k0041_WYG_119-26a>¶
未亡涿水都為永安淚子規啼血怨樓桑¶
¶
　　送竇漢卿先生　　　　　　　　許　衡¶
¶
　　西山山下覔幽邨水竹鄰居擬卜君豈意天書下白¶
屋便収行李入青雲功名准自英賢立得失防因去¶
就分萬里風沙𣺌南北請歸消息幾時聞¶
¶
　　上京寓直　　　　　　　　　　馬祖常¶
¶
　　萬里風沙碣石西高樓一望夕陽低谷量牛馬烟霞¶
錯天險山河海岱齊貢篚銀貂金作藉官窰磁盞玊¶
<pb:KR2k0041_WYG_119-26b>¶
為泥未央殿下長生樹還許尋巢彩鳳棲¶
¶
　　輓文山丞相　　　　　　　　　虞　集¶
¶
　　徒把金戈挽落暉南冠無奈北風吹子房本為韓仇¶
出諸葛寧知漢祚移雲暗鼎湖龍去逺月明華表鶴¶
歸遲不湏更上新亭望大不如前洒淚時¶
¶
　　和馬伯庸上京寓直　　　　　　栁　貫¶
¶
　　烏垣落日稍沉西南極青山女堞低馬谷夏泉經雨¶
漲龍堆秋草拂雲齊一函祠檢將升玉萬里九封不¶
<pb:KR2k0041_WYG_119-27a>¶
用泥儤直夜涼談徃事乗車猶欲避鷄棲¶
¶
　　遊竹林寺　　　　　　　　　　薩都拉¶
¶
　　野人一過竹林寺無數竹林生白烟江左玉龍埋碧¶
草月明黄鶴下青田樹啣宿雨藏山鷓花落春風老¶
杜鵑何日來分雲半榻故人不用買山錢¶
¶
　　登愍忠寺閣　　　　　　　　　張　翥¶
¶
　　百級危梯遡碧空憑闌浩浩納長風金銀宫闕諸天¶
上錦繡山川一氣中事徃前朝僧自老魂來滄海鬼¶
<pb:KR2k0041_WYG_119-27b>¶
猶䧺只憐春色城南苑寂寞餘花發舊紅¶
¶
　　大都雜詩　　　　　　　　　　宋　本¶
¶
　　抛却漁竿滄海邉拂衣來㸔九重天畫闌九陌橋如¶
月緑影千門樹似烟南國佳人王幼玉中朝才子杜¶
樊川紫雲樓上如澠酒孤負春風二十年¶
¶
　　繡錯繁華偏九衢上林辭賦漢西都朱門細婢金條¶
脱紫禁材官玊鹿盧萬里星辰開上界四朝冠葢翊¶
皇圖東鄰白靣生紈綺笑殺楊䧺卧一區¶
¶
<pb:KR2k0041_WYG_119-28a>¶
　　盧溝曉月墮蒼烟十一門開月色鮮海上神山無弱¶
水人間平地有鈞天寶幢珠珞瞿曇寺豪竹哀絲瑇¶
瑁筵春雨如膏三萬里盡將嵩呼祝堯年¶
¶
　　形勢全燕擁地靈梯航萬國走王城狗屠已仕明天¶
子牛相寧知别太平𤣥武勾陳騰王氣白麟赤鴈入¶
新聲近來朝報多如雨不見河南召賈生¶
¶
　　燕中懐古　　　　　　　　　　李源道¶
¶
　　荆卿墓上草離離郭隗臺邊對落暉戰國山川秋氣¶
<pb:KR2k0041_WYG_119-28b>¶
壯中原豪傑曉星稀乾坤納納無人識南北年年自¶
鴈飛説似盧溝橋畔栁安排青眼送將歸¶
¶
　　叢臺詩　　　　　　　　　　　陳　孚¶
¶
　　數㸃寒峰擁翠嵐叢臺日落見漳南火枯襄子殘銅¶
斗土蝕平原舊玉簪宫閉沙丘空有雀兵吞圅谷已¶
如蠶回仙逆旅今存否世上黄梁正夢酣¶
¶
　　明¶
¶
　　盧溝橋　　　　　　　　　　　金幼孜¶
¶
<pb:KR2k0041_WYG_119-29a>¶
　　盧溝夭矯出桑乾月照河流下石灘茆屋鷄聲斜漢¶
曙沙汀鴈呌早霜寒水光漠漠山烟白野色搖搖塞¶
草殘千古長橋枕南北憶曾題柱倚闌干¶
¶
　　謁文山祠　　　　　　　　　　　薛　瑄¶
¶
　　朔氣蕭森歳向深揮戈抆淚動哀吟艱危已竭回天¶
力慷慨猶存捧日心海水尋常秋月冷燕雲千里暮¶
星沉悠悠徃事都如夢只有孤忠照古今¶
¶
　　盧溝橋北上　　　　　　　　　　楊　榮¶
¶
<pb:KR2k0041_WYG_119-29b>¶
　　河聲流月漏聲殘咫尺西山霧裏看逺樹依稀雲影¶
澹疎星寥落曙光寒石橋馬跡霜初&KR0632;茆屋鷄鳴夜¶
未闌北上已看雙闕近五雲深處是金鑾¶
¶
　　春夕保安旅懐　　　　　　　　　鄧　林¶
¶
　　萬里東風故國情十年㡬度鳳凰城衡陽鴈盡春三¶
月巫峽猿啼夜二更席上狂言因酒得鏡中華髪為愁¶
生静觀富貴如雲轉拂袖歸來任俗争¶
¶
　　長安嶺晴日　　　　　　　　　　葉　盛¶
¶
<pb:KR2k0041_WYG_119-30a>¶
　　星垂箕尾洞天開况自晴雲捧日來直北闗山同淑¶
氣向陽花木自春臺且看使者乘槎去又報番王進¶
馬回㡬度閒登最高處分明樓閣見蓬萊¶
¶
　　燕臺懐古　　　　　　　　　　岳　正¶
¶
　　督亢陂荒蔓草生廣陽宫廢故城平秋風易水人何¶
在午夜盧溝月自明召伯封疆經㡬換荆卿事業尚¶
虛名黄金不置高臺上似怪年來士價輕¶
¶
　　賈島墓　　　　　　　　　　　李東陽¶
¶
<pb:KR2k0041_WYG_119-30b>¶
　　百里桑乾繞帝京浪仙曾此寄浮生塟來詩骨青山¶
瘦望盡荒原白草平無地椒盤供廟祀有人驄馬問¶
村名穹碑四尺標題在辭賦風餘萬古情¶
¶
　　西山雜詩　　　　　　　　　　李東陽¶
¶
　　潭影蕭蕭碧樹寒一亭山色俯潺湲疎林隔寺聞僧¶
語落日登臺見鳥還塵事豈知明日異吏情應識野¶
人閒丹崖翠壁潘即興長恨巉巗不共攀¶
¶
　　西山　　　　　　　　　　　　李東陽¶
¶
<pb:KR2k0041_WYG_119-31a>¶
　　長為尋幽愛逺行更扵幽處覺心清祗園樹老知僧¶
臘石壁詩存見客名望入樓臺皆罨畫梦驚風雨是¶
秋聲人間亦有無生樂化外虛傳舍衞城¶
¶
　　南囿　　　　　　　　　　　　李東陽¶
¶
　　别苑臨城輦路開天風昨夜起宫槐秋隨萬馬嘶空¶
至曉送千旓拂地來落鴈遠驚雲外浦飛鷹欲下水¶
邊臺宸遊睿藻年年事况有長楊侍從才¶
¶
　　玉泉道中　　　　　　　　　　李東陽¶
¶
<pb:KR2k0041_WYG_119-31b>¶
　　日照山山紫翠生雨餘秋色更分明蜃樓出霧東浮¶
海雉堞連雲北繞城舊識郵亭猶問路漸多僧寺不¶
知名十年㡬度登臨約未盡平生吏隱情¶
¶
　　謁文山先生祠　　　　　　　　桑　悦¶
¶
　　衣帯留題誓始終小樓數載履虛空誰云到死方無¶
悔要識時危不是窮異物化生真幻語元神出現亦¶
精忠堂堂祠宇還柴市宋室全収飬士功¶
¶
　　玉泉道中　　　　　　　　　　劉大夏¶
¶
<pb:KR2k0041_WYG_119-32a>¶
　　晩來聫騎踏晴沙風景蒼蒼一望遐㡬處白雲前代¶
寺數邨流水野人家鶯啼别墅春猶在馬到西山日¶
未斜回首不知歸路逺九重宫殿隔煙霞¶
¶
　　謁狄梁公祠　　　　　　　　　倪　岳¶
¶
　　城西親拜狄公祠袍笏森然仰令儀此地孤雲心尚¶
在中天落日手曾支平生事業存唐史一代文章託¶
范碑聞説邑民能報徳春風香火重追思¶
¶
　　遊西山　　　　　　　　　　　馬中錫¶
¶
<pb:KR2k0041_WYG_119-32b>¶
　　載酒追陪出鳳城村村風景足閒行石田白鳥衝人¶
起茅屋青旗傍栁横路向斜陽蕭寺去詩過流水小¶
橋成歸來半醉黄昏後馬首山花㺯月明¶
¶
　　再過狄梁公祠　　　　　　　　程敏政¶
¶
　　崇祠香火傍高林想像生容一正衿猛虎尚酬良吏¶
手牝鷄能拂老臣心孤雲𣺌渺回天末短日悠悠及¶
歳陰古道荒榛知不逺瓣香他日再來尋¶
¶
　　太寧山　　　　　　　　　　　儲　巏¶
¶
<pb:KR2k0041_WYG_119-33a>¶
　　石磵夤緣路轉遲白雲留客媚晴姿秋暄不似髙寒¶
地山静真如太古時阿處風廻㣲有籟兹遊境勝却¶
難詩放歌欲到遺臺上愁對馮公倒酒巵¶
¶
　　春遊香山寺宿林宗師房次韻　　王守仁¶
¶
　　幽壑來尋物外情石門遙指白雲生林間伐木時聞¶
響谷口逄僧不問名天望倒涵湖月曉烟梯高接緯¶
堦平松堂静夜渾無寐到枕風泉處處聲¶
¶
　　望湖亭　　　　　　　　　　　文徴明¶
¶
<pb:KR2k0041_WYG_119-33b>¶
　　寺前楊栁綠陰濃檻外晴明白映空客子長堤嘶倦¶
馬夕陽高閣送飛鴻天浮野色行踪外人在扁舟落¶
照中三月燕城花滿地春光都向碧雲東¶
¶
　　西湖　　　　　　　　　　　　文徴明¶
¶
　　春湖落日水拖藍天影樓臺上下涵十里青山行畫¶
裏雙飛白鳥似江南思家忽動扁舟興顧影深懐短¶
綬慚不盡平生淹戀意綠隂深處更停驂¶
¶
　　同王元美泛舟衛河話别　　　　謝　榛¶
¶
<pb:KR2k0041_WYG_119-34a>¶
　　王郎乘舸下重灘相送清樽一盡懽客路艱虞知已¶
在老年離合定期難月光初上孤㠶落秋氣平分萬¶
木寒後夜登樓歎圓缺廻瞻北斗是長安¶
¶
　　與馮開之登毘盧閣言别　　　　屠　隆¶
¶
　　闗山萬里毘盧閣坐傍空王覽薊丘雙闕晴臨千樹¶
出高城寒抱大河流西風浩蕩開秋色落日蒼茫生¶
暮愁奈可登高復送逺令人對酒不能酬¶
¶
　　登盤山絶頂　　　　　　　　　戚繼光¶
¶
<pb:KR2k0041_WYG_119-34b>¶
　　霜角一聲草木哀雲頭對起石門開朔風邊酒不成¶
醉落葉歸鴉無數來但使雕戈銷殺氣何妨白髪老¶
邊才勒銘峰上吾誰與故李將軍舞劍臺¶
¶
　　觀海亭　　　　　　　　　　　戚繼光¶
¶
　　曾經澤國鯨鯢息更倚邊城氛祲消春入漢闗三月¶
雨風吹秦島五更潮但從使者傳封事莫向將軍問¶
賜貂故里蒼茫看不極松楸何處夢魂遥¶
¶
　　鎮東樓　　　　　　　　　　　戚繼光¶
¶
<pb:KR2k0041_WYG_119-35a>¶
　　樓前風物接遼西日暮憑闌望欲迷禹貢萬年為紫¶
極秦城千里静雕題蓬瀛只在滄波外宫殿遥瞻北¶
斗齊為問青牛能復度願從仙吏換刀圭¶
¶
　　題龍潭　　　　　　　　　　　戚繼光¶
¶
　　紫極龍飛冀北春石潭猶自守鮫人風雲氣薄河山¶
逈閶闔晴開日月新三輔看天常五色萬年卜世矚¶
衷宸同遊不少扳鱗志獨有波臣愧此身¶
¶
　　春日集韋園　　　　　　　　　李言恭¶
¶
<pb:KR2k0041_WYG_119-35b>¶
　　路轉長溪十里斜滿村春水浸蒹葭池邊曲檻圍芳¶
草樹底輕舟載落花樓閣晝涵滄海氣衣冠晴帯紫¶
宸霞開尊况有髙陽軰何必風流説習家¶
¶
　　幽徑藤蘿晝亦寒黄塵不上竹皮冠數家楊栁陰低¶
戸到處桃花䕶曲欄白日忙隨芳草暮青山偶共故¶
人看淹留自笑扵時㡬歎息閒人生釣竿¶
¶
　　題開州御井甘泉　　　　　　　甘　澤¶
¶
　　鎮兵䟦扈警中原十萬王師擁至尊調膳當年資玉¶
<pb:KR2k0041_WYG_119-36a>¶
鼎烹葵此日到蓬門穹碑尚有廻鑾字大路都無過¶
輦痕一自君臣南去後月明花落㡬黄昏¶
¶
　　開平王廟成應制　　　　　　　劉子華¶
¶
　　揮戈十載定河山忽報星沉易水灣馬首西風旌斾¶
捲天涯落日凱歌還功成楚漢興亡際名在韓彭伯¶
仲間聖主思功心獨苦黄金直欲鑄真顔¶
¶
　　雨行北安門湖上　　　　　　　于慎行¶
¶
　　湖上牕欄如畫舟一天涼雨入宫秋平橋蘆荻蕭蕭¶
<pb:KR2k0041_WYG_119-36b>¶
冷别浦鷗鳬汎汎流霧色近迷三苑樹煙光遙際五¶
城樓時清湛湛多濃露十里芙蓉接御溝¶
¶
　　題旌忠祠　　　　　　　　　　石　星¶
¶
　　盛代孤忠北斗看經過還復拜衣冠霜飛六月金臺¶
慘風起千秋易水寒諫草獨明臣節在死生終藉主¶
恩寛椒漿欲奠愁廻轍雨血蕭蕭木葉丹¶
¶
　　送友之天津　　　　　　　　　李三才¶
¶
　　送子維舟潞水濵沙光栁色㺯晴春向來朋輩驚誰¶
<pb:KR2k0041_WYG_119-37a>¶
在此去琴樽秪獨親何事牙籌煩傲吏却教黄鳥怨¶
騷人慇勤斗酒休辭醉不為陽闗淚滿巾¶
¶
　　遊盤山　　　　　　　　　　　王　衡¶
¶
　　塞北山河百二重太行雲氣入提封泉爭亂壑時縈¶
馬谷響虛巗半是松紫邏煙花當九月青天雷雨出¶
雙龍朝來䇿杖中盤寺指次經行第㡬峰¶
¶
　　薊門秋興　　　　　　　　　　申用懋¶
¶
　　佳陰偏自惜三餘繭障功名總不居珠粒供餘金粟¶
<pb:KR2k0041_WYG_119-37b>¶
偈騎塵銷向玊杯書温寒互候醫無力竒正旁參局¶
已踈運甓漸諳酬世理問君何事不歸歟¶
¶
　　薊鎮閲兵　　　　　　　　　　申用懋¶
¶
　　元戎豹尾駐中堅旗影如山北斗懸浴鐡有聲驅汗¶
馬輕裘無䇿洗烽煙已拚碧血凝燕市(時得罪崔魏緹騎已出國¶
門故云)肯任黄花莽戍田雷電廻旋諸隊裏可能細栁¶
復如前¶
¶
　　薊門會閲　　　　　　　　　　劉應節¶
¶
<pb:KR2k0041_WYG_119-38a>¶
　　大將臨戎親合圍貔貅十萬鐡為衣月明虎帳傳刁¶
斗風捲龍沙列羽旗轉戰河源邊地動屯軍塞口陣¶
雲飛壯猷此日推元老談笑樽前賦采㣲¶
¶
　　謁北嶽廟　　　　　　　　　　劉應節¶
¶
　　大茂山深擁帝州曲陽宮殿肅清幽地含靈氣常多¶
雨風入邊聲故早秋冀野闗河盤地轉𤣥天星緯抱¶
雲流聖朝禮樂仍虞典不用登封五嶽頭¶
¶
　　黑帝髙臨太乙都登壇玉陛照金鋪明堂禋祀還今¶
<pb:KR2k0041_WYG_119-38b>¶
古畫壁精靈信有無東里雲霞連紫鳳北來烽火隔¶
蜚狐籌邊謾道兵車力海嶽千年是壯圖¶
¶
　　本朝¶
¶
　　出沙坡峪登西長嶺絶頂　　　　李　霨¶
¶
　　鳥道縈紆一綫盤朅來雲表駐征鞍雉羣低向榛叢¶
落虎跡深從雪後看沙磧如霜青嶂繞塞垣似帶紫¶
濛寛壯遊忽動褰裳興不憶風塵行路難¶
¶
　　春日過盧溝橋　　　　　　　　魏裔介¶
¶
<pb:KR2k0041_WYG_119-39a>¶
　　桑乾直下連滄海夭矯青龍控¶
¶
　　帝畿寥落長空寒過鴈朦朧煙樹曉聞鷄香山晴氣歸雙¶
闕榆塞風霜上馬蹄咫尺五雲頻眺望春風已到薊¶
城西¶
¶
　　廵行駐保定謁楊椒山先生祠　　魏象樞¶
¶
　　不與先生出處同此心切切仰髙風生來直氣天難¶
折謫後良辰命不逄兩疏萬言真大罪千秋一日是¶
孤忠¶
¶
<pb:KR2k0041_WYG_119-39b>¶
　　先皇表出余應拜駐馬低頭入廟中¶
¶
　　潞河曉行　　　　　　　　　　沈　荃¶
¶
　　霜華冉冉㸃征袍匹馬蕭蕭感二毛曉霧逺含三殿¶
逈晴雲深䕶九門高飛標鳴鏑紅塵暗撃筑彈筝白¶
日豪更喜六龍親挍獵長楊别館醉葡萄¶
¶
　　登天寧寺大悲閣　　　　　　　沈　荃¶
¶
　　傑閣崚嶒倚碧霄無邊花雨晝飄飄千年龍象凌空¶
矗大陸雲山入望遙金殿香燈留御蹕穹碑文字識¶
¶
<pb:KR2k0041_WYG_119-40a>¶
　　前朝憑欄不盡登臨意瑟瑟天風下泬漻¶
¶
　　邯鄲　　　　　　　　　　　　宋　琬¶
¶
　　趙王宫北古叢臺歌舞當年翠輦來白馬大梁公子¶
過黄金東海魯連回三千珠履人何徃十五銀筝歌¶
自哀寂寞平原坏土在麒麟荒缺卧蒼苔¶
¶
　　咏翰林院中古蹟　　　　　　　陳維崧¶
¶
　　黄帕低籠雪藕寒¶
¶
　　九重分賜遍長安滌來院吏尋冰井踏處牆陰觸石欄瑟¶
<pb:KR2k0041_WYG_119-40b>¶
瑟銅瓶苔影薄涓涓碧甃葉聲乾玊堂舊事知何限¶
欲溯風流想像難(劉井)¶
¶
　　瀛洲誰料尚能來藥院荷潭靣靣開聞説前朝柯學¶
士種將雙樹傍空臺蒼皮繡甲參天質嘯雨呼風不¶
世才為撫茶陵遺墨在索鈴掣罷首重回(柯亭)¶
¶
　　土木堡　　　　　　　　　　　朱彛尊¶
¶
　　平蕪一簣狼山下九月驅車白霧昏到眼闗河成故¶
跡傷心土木但空屯元戎苦戰翻廻蹕諸將論功首¶
¶
<pb:KR2k0041_WYG_119-41a>¶
　　奪門早遣金繒和社稷祠官誰奉裕陵園¶
¶
　　宣府鎮　　　　　　　　　　　朱彛尊¶
¶
　　南城西北控燕都吹角清秋落日孤尚憶武皇巡玉¶
塞親從鎮國剖金符宫槐御栁今蕭瑟虎圏鷹坊舊¶
有無邊事百年虚想象誰誇天險塞飛狐¶
¶
　　過樓桑村謁漢昭烈廟　　　　　宋　犖¶
¶
　　弓遺白帝志難償正統千秋自蜀疆古廟巋然當獨¶
鹿新枝沃若發樓桑雲旗羽箭闗張侍乳燕鳴鳩禁¶
<pb:KR2k0041_WYG_119-41b>¶
籞荒讀罷迎神碑上曲梓花開落又斜陽¶
¶
　　上谷謁楊椒山祠　　　　　　　宋　犖¶
¶
　　厯盡艱危謫逺方還將一死震巗廊批鱗目已無丞¶
相列爼人争&KR1381;奉常夢裏笙鏞元有志街頭枷鎖任¶
飄香靈風蕭䬃鬚如㦸庭舞神鴉老檜蒼¶
¶
　　古蓮池　　　　　　　　　　　王　&KR1800;¶
¶
　　緑樹重陰逐岸迴紅蕖一勺練塘開凌波真奪靈妃¶
豔出水應分謝客才他日㠶檣張錦繡至今歌吹繞¶
<pb:KR2k0041_WYG_119-42a>¶
樓臺野人坐愛荷風好黄㡌青鞋恣徃來¶
¶
　　望郎山　　　　　　　　　　　王　&KR1800;¶
¶
　　西峰不與亂山連自插芙蓉列紫烟疊嶺總浮朝氣¶
上懸崖疑墮夕陽邊寒通大漠千秋雪晴照中原萬¶
里天憶挽長蘿凌絶頂褐衣金䇿倍翛然¶
¶
　　清苑河　　　　　　　　　　　王　&KR1800;¶
¶
　　清溪一曲帯雙流東下遥連碧海浮錦浪春生花漾¶
漾金波秋泛月悠悠雲停白舫臨津市風颺青帘近¶
<pb:KR2k0041_WYG_119-42b>¶
水樓㑹著荷衣乗興去長竿烟雨挂滄洲¶
¶
　　㢘將軍廟　　　　　　　　　　王　鶴¶
¶
　　雕戈北指陣雲湥鐡甲南遷旅思侵自合將軍生白¶
髪非闗使者愛黄金三朝恩遇亡臣淚百戰驅馳故¶
國心豈謂叢臺蕪沒後燕人伏臘到扵今¶
¶
　　宋廣平祠墓　　　　　　　　　陳廷敬¶
¶
　　鳳闕衣冠古廟荒闗山秋曉更斜陽一時仙李原春¶
色千古梅花自異香轉恨君王空蔓草獨看隴墓下¶
<pb:KR2k0041_WYG_119-43a>¶
黄羊魯公遺跡徘徊久新月泠泠映石牀¶
¶
　　雪後過西苑　　　　　　　　　何　采¶
¶
　　雪花馬首望崔巍十二高樓玊作堆日下鴉隨團扇¶
影夜來蝶舞洗粧臺人依北斗南城近路轉西華左¶
掖開曾識梁園多盛事徘徊時復憶鄒枚¶
¶
　　宿黄花山　　　　　　　　　　張　英¶
¶
　　四圍青嶂繞東菑栗里柴門䕶短籬好水好山春¶
草路輕煙輕雨杏花時池魚忽縱曾遊壑籠鶴驚回舊¶
<pb:KR2k0041_WYG_119-43b>¶
宿枝歸向紅塵最深處馬蹄何事更嫌遲¶
¶
　　趙北口題旅壁　　　　　　　　王士禎¶
¶
　　趙北燕南水四圍此中避世可忘機離離芡實迎秋¶
熟拍拍鷗羣接翅飛漁舍半連黄篾舫釣人相映綠¶
簔衣淮南小别成千里魚稻珠湖願已違¶
¶
　　謁楊椒山祠　　　　　　　　　李基和¶
¶
　　諫馬無人請尚方孤忠正氣滿巗廊先生自命真員¶
外死後何勞贈太常十罪分宜遺臭在隻祠上谷薦¶
<pb:KR2k0041_WYG_119-44a>¶
蘋香重來再&KR1381;還稽首憂國當年鬢未霜¶
¶
　　衞水尋源　　　　　　　　　　李基和¶
¶
　　觀瀾有術當探穴掘地尋泉欲問津口授村農重記¶
憶手繙經史再諮詢桑田已失虞書舊星海驚傳漢¶
使新萬世聖人憂在水誰將饑溺繪吾民¶
¶
　　楊令公祠　　　　　　　　　　方象瑛¶
¶
　　寰朔城邊殺氣豪行祠猶拜舊旌旄黄沙白草三闗¶
壯鐡馬銀戈百戰勞報國自知非力屈捐軀終不掩¶
<pb:KR2k0041_WYG_119-44b>¶
功高魂來何處楊無敵遺憾當年濺血袍¶
¶
　　蒯文通墓　　　　　　　　　　方象瑛¶
¶
　　廣渠門外俯荒邱狙詐還聞此地留王氣應知歸漢¶
祖竒謀原不負韓侯書傳雋永人誰問憤到佯狂死¶
未休鳥盡弓藏千古恨寒燈井上夜深遊¶
¶
　　秋日厯臺南諸村觀水有感　　　王原祁¶
¶
　　中流四顧悵平原到處蕭條水上村殘照頽垣倒影¶
動垂陰疎栁逐波翻三年瀲灧無寒暑百里烟光失¶
<pb:KR2k0041_WYG_119-45a>¶
曉昏不是¶
¶
　　尚方頻賑貸蒼生疾苦向誰論¶
¶
　　聞比部奉¶
¶
　　命將至大陸澤勘水二首　　　　　　　王原祁¶
¶
　　一官四載歎時窮澤國千村杼抽空正喜繪圖方抗¶
疏忽驚乘傳又觀風¶
¶
　　恩波縱使從天降水勢何由入地中最是鷗鳬飛上下憂¶
勞無計集哀鴻¶
¶
<pb:KR2k0041_WYG_119-45b>¶
　　新綸捧出鳳城東下吏勞勞手版通鴈呌寒汀秋水白馬¶
嘶斷渡夕陽紅折腰今日思陶令持節何人是汲公¶
大陸㡬時疏故道悲涼心事望洋中¶
¶
　　晩登古長城戍樓　　　　　　　陳天植¶
¶
　　薄暮登高古戍樓長城雄峙海東頭燕山冷照秦時¶
月榆嶺遥傳白帝秋浪説終軍能欵塞獨憐李廣不¶
封侯當年誰設安邊計萬里雲寒似築愁¶
¶
　　登叢臺　　　　　　　　　　　劉　佑¶
¶
<pb:KR2k0041_WYG_119-46a>¶
　　突兀荒岡徧草萊行人猶為武靈哀金輿翠輦歸何¶
處山色河聲依舊來龍戰㡬年驚趙壁馬嘶此日繞¶
叢臺休悲探鷇沙邱事挾瑟憑高醉不回¶
¶
　　過方順橋滿城道中即事　　　　楊大鶴¶
¶
　　炎歊車馬耐駸駸差喜今朝日脚陰半壁好山争入¶
眼一天涼雨快披襟牆欹野郭紅飄槿村静炊烟緑¶
暗林觸處風光轉蕭瑟新秧如剪故園心¶
¶
　　昌平弔劉諫議　　　　　　　　陶祥武¶
¶
<pb:KR2k0041_WYG_119-46b>¶
　　玉溪風義平生少宗伯碑題歳月深(祠有明董宗伯碑記手書以風¶
䇿士)一第詎厭才士望萬言未盡直臣心祠稱司户猶¶
存憤塜沒荒原不可尋駐馬低徊㤀日暮凉飈蕭瑟¶
動高吟¶
¶
　　謁楊忠愍公祠　　　　　　　　申重熙¶
¶
　　西城憑弔不勝悲員外祠堂讀¶
¶
　　御碑浩氣永隨山岳壯¶
¶
　　綸音高並日星垂權姦未死神先奪假子求榮辱已追何¶
<pb:KR2k0041_WYG_119-47a>¶
似先生枷鎻後香風猶向市朝吹¶
¶
　　謁楊忠愍公祠　　　　　　　　張慎言¶
¶
　　當道豺狼敢撃彈先生孤憤特衝冠名高豈是純臣¶
意廟食猶増義士歎堪笑乾兒思縳虎可憐愛子竟¶
輸肝扵今禍福難回首千古長留一寸丹¶
¶
　　謁楊忠愍公祠　　　　　　　　陳　福¶
¶
　　御碣親標諌草芳高祠曕拜景餘光鋤奸必試擒王手憂¶
國常先曲突防勁骨有時銷鼎鑊丹心終古懾豺狼¶
<pb:KR2k0041_WYG_119-47b>¶
青詞邀寵今何在賸取孤魂泣道旁¶
¶
　　蓮花池次韻　　　　　　　　　徐徳泰¶
¶
　　方塘十畝絶纎埃且喜公餘偶一來翠葢翻風摇玊¶
佩紅衣浥露泛金罍亭臺影落長堤外鷗鷺機㤀曲¶
水隈自是¶
¶
　　聖朝恩浩蕩故教上谷有蓬萊¶
¶
¶
　　畿輔通志卷一百十九¶
¶
